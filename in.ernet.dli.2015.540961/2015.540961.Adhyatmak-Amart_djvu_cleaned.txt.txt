श्रीमान् सवाई सिंघई कन्हैयालाल गिरधारीलालजी तेवरी निवासी द्वारा कटनी नगरको
अपना स्थायी निवास बना लेने के उपरान्त कटनो में श्री चंद्रप्रभ दिगम्बर जैन मन्दिरकी
स्थापना की गई थी । उसी मन्दिरकी ओरसे, जिनवाणीप्रचारके रूपमें इस ग्रन्थका प्रकाशन करके
स्वाध्याय प्रेमियों के हाथोंमें भेट किया गया था। अब तीन वर्ष के भीतर यह दूसरा संस्करण प्रस्तुत
किया जा रहा है । मन्दिर के संस्थापक इस धर्मनिष्ठ परिवारका संक्षिप्त परिचय यहाँ दिया जा
रहा है।
इस परिवारका इतिहास सत्रहवीं सदी के श्री मोदी शीतलजीसे हमें ज्ञात है । इनके पुत्र
श्री मोदी मरजादी हुए, इनके पुत्र श्री बहोरनजीने दमोह नगर ( म०प्र०) में जीर्ण जिनालयका
(जिसका निर्माण व प्रतिष्ठा १३वीं शताब्दी में हुई थी ऐसा मूलनायक भगवान् पार्श्वनाथजीके
प्रतिमा लेखसे स्पष्ट है) नवनिर्माण कराया तथा पञ्चकल्याणक प्रतिष्ठा और गजरथ महोत्सव
के साथ ६१ जिन बिम्ब पञ्चमेरु पधराए । यह प्रतिष्ठा १८१४ (वि० सं०) माघ सुदी १३ को
सम्पन्न हुई ।

2

वह देखता है कि ये प्राण तो शरीर के बंधनमें जीवके साथ रहने वाले हैं । आत्मा शरीरसे
भिन्न है । उसके प्राण तो मात्र ज्ञान दर्शन उपयोग हैं, जो सदा काल रहते हैं । आत्माका स्वयंका
अस्तित्व ज्ञान दर्शन स्वभावमें है । इनका कभी नाश होता नहीं है, इसीसे तो आत्माका अभाव
नहीं होता है।
जैसे मनुष्य दिनमें दो-तीन बार वस्त्र बदल लेता है। वस्त्र उतर जाते हैं पर मनुष्य तो
वही है | अथवा नाटकके रंगमंचपर आनेवाला पात्र विविध वेष रखकर आता है । उसके वेष
उतर जाते हैं—बदल जाते हैं- पर मनुष्य जो पात्र था वह तो वही रहता है । इसी प्रकार शरीर,
रूप, वस्त्र, या वेष बदल जाता है पर आत्मा तो सदा एक ही रहती है ।

3

अन्वयार्थ - (पूर्वालम्बितबोध्यनाशसमये) ज्ञानने पहिले जिस पदार्थका आलंबन किया था,
उस ज्ञेयके विनाश कालमें (ज्ञानस्य नाशं विदन्) ज्ञानका भी नाश मानता हुआ कोई वादी,
( किञ्चन अपि न कलयन्) चेतन-अचेतन पदार्थको न स्वीकार करता हुआ, (अत्यन्ततुच्छ :) अत्यन्त
निःस्वभाव पदार्थको मानता हुआ (पशुः) अज्ञानी, (सीदत्येव) नष्ट ही होता है । दुखी होता है ।
(स्याद्वादवेदी पुनः स्याद्वादका अवलंबन करने वाला जैन (बाह्य वस्तुषु मुहुः भूत्वा विनश्त्स्वपि )
बाह्य ज्ञेय पदार्थोके पर्याय दृष्टिसे बार-बार उत्पत्ति-व्यय रूप होते हुए भी, (निजकालतः अस्य
अस्तित्वं कलयन् ) स्वकालको अपेक्षा ज्ञानका अस्तित्व स्वीकार करता हुआ, (पूर्ण: तिष्ठति )
अनाद्यनन्त स्थितिको प्राप्त होता है || २५६||
भावार्थ -- परिणमनशील प्रत्येक पदार्थ अनाद्यनन्त है। ज्ञान अथवा ज्ञान स्वभावी आत्मा
भी अनाद्यनन्त है, उसमें भी सदा पर्याय परिणमन होता ही है। अपने समस्त परिणमनोंमें अन्वय-
रूपसे अनुगत, प्रत्येक द्रव्य अनन्त काल तक स्थायी है, कभी नष्ट नहीं होता। वे पर्यायें भी स्व-
कालमें अपना अस्तित्व रखती हैं, उन सभी पर्यायोंका समुदायात्मक द्रव्य है । उनकी स्थिति
स्वकालकी अपेक्षा अस्तिरूप ही है ।