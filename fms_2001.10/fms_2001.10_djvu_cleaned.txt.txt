ऊँच-नीच वाली समाज व्यवस्थाओं में
सामान्य जीवन बहुत ही नीरस, उबाऊ और
दर्दनाक होता है। सिर माथों के पिरामिडों पर
विराजमान लोग अपनी पीड़ा पर शानो शौकत
के लेप लगाते हैं। सीढी के निचले डॅकों के लिये,
दबाये कुचले जाते लोगों के लिये विरोध- विद्रोह
करना हर समय एक अनिवार्यता बना रहता है।
दबाये रखने जकड़ बनाये रखने के लिये
शस्त्र और शास्त्र सिर माथों पर बैठने वालों के
औजार हैं। युद्ध और किताब (वेद, बाइबल,
कुरान, संविधान, मार्कसवाद, अराजकतावाद)
दलदल के दो छोर हैं। युद्ध और किताब, दोनों
घटना हैं महान घटना | साहित्यकार, कलाकार
घटनाओं को तराश कर पहचान की राजनीति
का आधार रखते हैं और दीर्घकाल के लिये
शत्रुओं की रचना में योगदान देते हैं।

2

घोटालों की खबरों से भरे पन्नों को चाटने में
लोग लगे थे। बड़े अफसरों बड़े नेताओं द्वारा
हेरा-फेरियों में लापरवाही बरत कर सिस्टम के
लिए खतरा पैदा करने पर सुप्रीम कोर्ट के विद्वान
जजों की अपने बन्धुओं को डाँट फटकार चर्चा
में थी। इन मसालेदार पकवानों की मजदूरों का
हाजमा गड़बड़ाने की क्षमता पर हम
चिन्तन-मनन कर रहे थे। भटकाने गुमराह
करने और अर्थहीनता की मात्रा का हम हिसाब
लगा रहे थे कि सूट-बूट में अप टू डेट एक
सज्जन ने मजदूर लाइब्रेरी में प्रवेश किया।
भौंचक्के से हम उन्हें कहाँ बैठायें के चक्कर में पड़े
ही थे कि " नारायण ! नारायण !" के उच्चारण
ने हमें आश्चर्यचकित कर दिया। रमते जोगी को
आदरपूर्वक आसन ग्रहण करवाते वक्त हमारी
नजरों में उनके बदले भेष के प्रति जिज्ञासा मुखर
थी ।

3

15 मजदूरों को नामजद करने से भी कम्पनी की पार नहीं पड़ी। गारमैक्स इण्डिया मजदूरों
के संग शाही एक्सपोर्ट फैक्ट्री के मज़दूर भी जुड़ गये (शाही एक्सपोर्ट की एक फैक्ट्री फरीदाबाद
में भी है। और यूनियन लीडरों ने प्रबन्धकों तथा प्रशासन को सूचना दी कि 21 सितम्बर को गेट
मीटिंग करेंगे। टारगेट देख गारमैक्स कम्पनी हरकत में आई। 19 जुलाई की "घटना" बाबत 30
अगस्त दिनांकित आरोप पत्र मैनेजमेन्ट ने 19 सितम्बर के 'जनसत्ता' में छपवाया और अन्य
तैयारियाँ की । शुक्रवार, 21 सितम्बर को सुबह साढे सात बजे भाषण सुनने बैठे गारमैक्स इण्डिया
तथा शाही एक्सपोर्ट के स्त्री- पुरुष मजदूरों पर टाटा 407 गाड़ी चढा दी और फिर मार-पीट की।
पुलिस की देख रेख में 25 स्त्री- पुरुष मजदूर घायल किये गये । उपेन्द्र, इदरीश, सुनीता, हीरा
लाल और अम्बुज को दिल्ली लोकनायक अस्पताल भेजना पड़ा तथा 20 अन्य घायल मजदूरों को
ई.एस.आई. अस्पताल नोएडा ।
