इतिहास कई दृष्टिकोण से लिखा गया है और लिखा जा सकता है। कुछ लोग मनुष्य के इतिहास को विशिष्ट व्यक्तियों के जीवन चरित्र मात्र मानते हैं। कुछ इस मत का घोर विरोध करते हुए व्यक्तियों को कुछ भी महत्व न देकर नैसर्गिक विकास पर ही जोर देते हैं। किन्हीं का विचार है कि इतिहास भूगोल पर अवलंबित है। कोई समझते हैं कि विशिष्ट जन अपनी आकांक्षाओं की प्राप्ति में अपने मस्तिष्क के बल से सब प्रकार की प्रकृति-जनित बाधाओं को दूर कर इतिहास का निर्माण करते हैं। कोई आर्थिक आवश्यकता को सर्वोपरि मानते हैं और ऐतिहासिक घटनाओं को उसके कसौटी पर कसते हैं। जहाँ तक मेरी समझ में आता है, सभी विचारों में कुछ न कुछ सार्थकता है, परंतु कोई भी विचार वस्तु स्थिति का पूर्णरूप से प्रतिनिधित्व नहीं माना जा सकता। इन सब विचारों के समन्वय में ही सत्य है।

वाटस को ऐसे काम खूब ही आते थे। उसकी कूटनीति-निपुणता का एक उदाहरण ऊपर दिया जा चुका है। कुछ और उदाहरण देने लायक हैं। अमीचन्द और नंदकुमार दोनों से ही उसकी बड़ी घनिष्ठता हो चली थी और वह दोनों का ही यथेष्ट उपयोग करने लगा था। २६ मार्च को वह लिखता है कि, “अमीचन्द जी-जान से कंपनी की खिदमत करता रहा है। हम लोगों से पुरस्कार पाने योग्य ऐसा व्यक्ति दूसरा नहीं। बराबर मेरे साथ रहता है और उसकी सूझ-बूझ का मैं ऐसा कायल हूँ कि हर काम में उसकी सलाह लेता हूँ।” नंदकुमार को भी पुरस्कार-योग्य बताते हुए वह ५ अप्रैल को क्लाइव से सिफारिश करता है कि, “अगर नंदकुमार आपसे फिर मिले और आप मुनासिब समझें तो उससे इतना कह दें कि 'गुलाब का फूल' तैयार बना हुआ है। पर अमीचन्द की और मेरी अपनी भी।

“अपने इतिहास के लिए सामग्री इकट्ठी करने में हॉलवेल के तीस वर्ष लग गए। इस अन्वेषण के फलस्वरूप उसे हिंदुओं के वेद की दो शुद्ध और अमूल्य प्रतियां हाथ लगीं। बड़े परिश्रम से हॉलवेल को यह ग्रंथ-रत्न मिला था, और अठारह महीने उसने उसका अनुवाद करने में व्यतीत किए। इसी बीच में १७५६ की दुर्घटना हुई और उस शास्त्र की दोनों प्रतियां और उसके अनुवाद की पांडुलिपि लूट-मार में न जाने कहाँ खो गईं। पर कुछ समय बाद, उसे खोया हुआ धन फिर हाथ लग गया और इसके फलस्वरूप वह संसार को हिंदुओं के अत्यंत प्राचीन ग्रंथ 'चतुर्वेद' का परिचय प्रदान करने में समर्थ हुआ। हॉलवेल के समय में इस ग्रंथ के अध्ययन-अध्यापन का प्रचार बहुत कम था, यहाँ तक कि संस्कृत लिपि में उसे पढ़ने-पढ़ाने वाले घर सारे हिंदुस्तान में दो ही चार थे। हॉलवेल ने मूल के दो भागों का अनुवाद अपने इतिहास में दिया है और चतुर्वेद की विषय-व्याख्या भी की है। पर अनुवाद में यत्र-तत्र मूल ग्रंथ की शुद्ध प्रति के कुछ शब्द रखने पड़े, इसलिए फुटनोट्स में उनका अर्थ समझा दिया गया है। कहीं-कहीं आपने स्वयं पाठकों को यह भी बताया है कि आपके अनुवाद का मूल शब्द या मूल वाक्य क्या था। मूल ग्रंथ के ये ही शब्द या वाक्य हॉलवेल की व्याख्या खोलते हैं। क्योंकि अनुवाद या फुटनोट्स में संस्कृत के जो शब्द आए हैं उनमें “लोग” और "देवता लोग”, “महास्वर्ग” (महास्वर्ग) और “अंधेरा”, “सूर्य” और “चंद्र” हैं। कहीं “दुनिया” और “मानव लोक” है तो कहीं “गोशाला” और “युग” हैं। संस्कृत के नाम से वाही “जल” पानी के अर्थ में विचर रहा हूँ तो कहीं “हजार पर हजार” ठहाका ले रहा है। हॉलवेल ने जिस वाक्य से अपने अनुवाद