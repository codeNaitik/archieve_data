जीवन की तीन प्रधान बातें २ 


अपने जीवन में तीन बातों को प्रधान पद देता हूँ । उनमें पहली 
है उद्योग । हमारे देश में आल्स्य का भारी वातावरण है | यह बेकारी के 
कारण घर कर गया है। शिक्षितों का तो उद्योग से कोई ताल्लुक ही नहीं 
रहता। फिर जहाँ उद्योग नहीं, वहाँ सुस्त कहाँ ? मेरे मत से जिस देश से 
उद्योग उठ गया, उसे भारी घुन छगा समझना चाहिए। जो खाता है 
उसे उद्योग तो करना ही चाहिए, फिर वह चाहे जिस तरह का हो॥ 
बिना उद्योग के बैठना काम की बात नहीं । घरों में उद्योग का वातावरण 
होना चाहिए | जिस घर में उद्योग की तालीम नहीं, उस घर के लड़के 
हमारी आँखों के सामने घर को मिटटी में मिला देंगे । वैसे संसार पहले 
ही दुखमय है । जिसने यहाँ सुख माना, उसके समान भ्रम में पड़ा 
और कौन होगा? समर्थ रामदास ने कहा है 'मूर्खामार्जी परम 
मुर्ख। जो या संसारीं मानी सुख ।।' अर्थात्‌ वह  मूर्खो में भारी मुर्ख 
है, जो मानता है कि इस संसार में सुख है। जो मिलता है, दुख की 
ही कहानी सुनाता है। मैंने तो कभी से यह समझ लिया है और बहुत
विचार और अनुभव के बाद वह पक्का भी हो गया है। तो, ऐसे इस 
संसार को थोड़ा सा सुखमय बनाना हो, तो उद्योग के सिवा दूसरा 
इलाज नहीं है । सफाई करनी हो, दो उद्योगी वृत्ति चाहिए । आज 
सबके करने लायक और उपयोगी उद्योग सूत कताई का है। कपड़ा 
हरएक को जरूरी है और प्रत्येक बालक, स्त्री, पुरुष यूत कातकर 
अपना कपड़ा तैयार कर सकता है। चरखा हमारा मित्र बन जायगा, 
शांतिदाता हो जायगा, बशर्ते हम उस पर प्रेम करें। मन उदास 
होते ही चरखा हाथ में ले लें, तो फौरन समाधान मिलेगा | वजह यह 



जब आप गाँवों में जायेंगे, तो आपके सामने विराट संसार खुल 
जायेगा | अनेक स्त्री-पुरुषों से भेट होगी। उनके गुणों की ओर ही 
इमारी नजर रहे । दोषों की ओर प्रवृति न हो । मनुष्यों के चित्त को 
मैं घर की उपमा देता हूँ । मकान को दिवाले और दरवाजे होते हैं ।
गुण मनुष्य के चित्त के दरवाजे हैं और दोष दीवाले । गरीब-से-गरीब 
आदमी के मकान में भी कम-से-कम एक दरवाजा तो जरूर होता है। 
इसी प्रकार सर्वथा गुणहीन माने जानेवाले व्यक्ति में भी एकआध 
गुण तो रहेगा ही | उस गुण के द्वारा ही उसके ह्रदय में प्रवेश करना 
चाहिए. | दरवाजे के रास्ते हम सहज अन्दर घुस सकते हैं। दीवाल 
के रास्ते जाने की कोशिश करेंगे, तो सिर ही फूट जायगा । दोषों के 
द्वारा जो लोगों के दिल में प्रवेश करने की कोशिश करेगा, उसका यही 
हाल होगा । इसलिए, हमारी वृत्ति गुणग्राहक हो । सच तो यह है कि 
हमें प्रत्येक स्त्री-पुरुष भगवान्‌ की मूर्ति दीखने चाहिए। ऐसा हुआ, 
तो हमारा काम सुकर होगा ।



ऐसा स्वराज्य किसीके टालने से टल नहीं सकता । सूर्य भगवान्‌ 
के समान वह सहज ही उदित होगा। सूर्य तो पूर्व दिशा में उदय 
होता है, लेकिन उसका प्रकाश और गरमी ठेठ पश्चिम तक फैलती है । 
स्वराज्य के विषय में भी यही होगा ! उसका जन्म तो हिंदुस्तान में 
होगा, लेकिन उसकी बदौलत सारी दुनिया के लिए मुक्ति का रास्ता 
खुल जायगा । उसका शत्रु पैदा होने से पहले ही मर जायगा | भीतरी 
दगे-फसाद की संभावना मिटाकर ही उस स्वराज्य का अविर्भाव 
होगा । अतएव भीतरी कलह के निवारण का सवाल सामने आयेगा 
ही नहीं, कारण वह उसकी सम्भावना नष्ट कर ही पैदा होता है। 
यही हाल बाह्य आक्रमण का भी होगा | यदि यह मान भी लिया जाय 
कि इन दो समस्याओं के अवशेष कायम रहेंगे, तो भी उनको हल 
करना आज जितना कठिन मालूम हो रहा हे, उतना नहीं होगा। 
यह स्व॒राज्य कितनी ही देर में मिले, वही जल्दी से-जल्दी मिलेगा; 
क्योंकि वही 'स्वराज्य' होगा और वही चिरजीवी होगा। 