प्रेमचन्द आधुनिक भारत के शीर्षस्थ एवं कालजयी साहित्यकारों में एक हैं।
भारतीय ही नहीं सम्पूर्ण विश्व साहित्य में उनका नाम बड़े आदर और सम्मान के
साथ लिया जाता है। उनका जन्म 31 जुलाई, 1880 को वाराणसी के लमही गाँव
में हुआ था । यह देश के इतिहास का वह काल खण्ड था, जब देश अंग्रेज़ों के दमन,
शोषण एवं ईसाई धर्म-संस्कृति के प्रचार के विरुद्ध पुनर्जागरण की देशव्यापी लहर
से आन्दोलित हो रहा था। राजा राममोहन राय के उपरान्त स्वामी दयानन्द, रामकृष्ण
परमहंस, विवेकानन्द, अरविन्द बंकिमचन्द्र, दादा भाई नौरोजी, गोखले आदि ने अपने
विचारो एवं कार्यों से ऐसी जाग्रति उत्पन्न की कि देश के अतीत, वर्तमान एवं भविष्य
के प्रति भारतीय दृष्टि से विचार-मंथन आरम्भ हुआ और स्वदेशी, स्वराज्य तथा
स्वाधीनता की धारणा लोकमानस को उद्वेलित करने लगी। भारतीय राष्ट्रीय कांग्रेस
की स्थापना, लार्ड कर्जन द्वारा बंग विभाजन और गाँधी के राजनीतिक रंगमंच पर
प्रादुर्भाव ने इस स्वदेशी चिन्तन-धारा को भारत के स्वाधीनता संग्राम में पिरवर्तित
कर दिया। राष्ट्र के ऐसे उद्वेलिन, मंथन तथा आत्म-चिन्तन के बीच हिन्दी-उर्दू के
प्रख्यात साहित्यकार प्रेमचन्द्र का जन्म, पालन-पोषण, शिक्षण, जीविका एवं लेखन
का क्रम आरम्भ हुआ। वास्तव में, देश के अस्तित्व एवं अस्मिता की रक्षा का यह
ऐसा संघर्ष-काल था, जब प्रेमचन्द, महात्मा गाँधी, नेहरू, तिलक, भगतसिंह,
चन्द्रशेखर आज़ाद, राजगोपालाचार्य, राजेन्द्र प्रसाद, सुभाषचन्द्र बोस, मैथिलीशरण
गुप्त, जयशंकर प्रसाद आदि जैसे तेजस्वी देशभक्त तथा जनसेवकों को जन्म लेना
ही था ।

2

पहचानती थी; लेकिन जिन परिस्थितियों में ये गरीबिनें जीवन को सार्थक कर रही
हैं, उनमें क्या वह एक दिन भी रह सकती है ? जिनमें अहंकार का नाम नहीं, दिन-भर
काम करती हैं, उपवास करती हैं, रोती हैं, फिर भी इतनी प्रसन्न मुख ! दूसरे उनके
लिये इतने अपने हो गये हैं कि अपना अस्तित्व ही नहीं रहा। उनका अपनापन अपने
लड़कों में, अपने पति में, अपने सम्बन्धियों में है। इस भावना की रक्षा करते हुए इसी
भावना का क्षेत्र और बढ़ाकर भावी नारीत्व का आदर्श निर्माण होगा । जागृत देवियों
में इसकी जग आत्म सेवन का जो भाव आ बैठा है-सब कुछ अपने लिए, अपने
भोग-विलास के लिए उससे तो यह सुषुप्तावस्था ही अच्छी । पुरुष निर्दयी है, माना;
लेकिन है तो इन्हीं माताओं का बेटा। क्यों माता ने पुत्र को ऐसी शिक्षा नहीं दी
कि वह माता, स्त्री जाति की पूजा करता ? इसीलिए कि माता को यह शिक्षा देनी
नहीं आती, इसीलिए कि उसने अपने को इतना मिटाया कि उसका रूप ही बिगड़
गया, उसका व्यक्तित्व ही नष्ट हो गया।
नहीं, अपने को मिटाने से काम न चलेगा। नारी को समाज कल्याण के लिए
अपने अधिकारों की रक्षा करनी पड़ेगी, उसी तरह जैसे इन किसानों को अपनी रक्षा
के लिए देवत्व का कुछ त्याग करना पड़ेगा ।
सन्ध्या हो गयी थी । मालती को औरतें अब तक घेरे हुए थीं। उसकी बातों
से जैसे उन्हें तृप्ति न होती थी। कई औरतों ने उससे रात को वहीं रहने का आग्रह
किया। मालती को भी उनका सरल स्नेह ऐसा प्यारा लगा कि उसने उनका निमंत्रण
स्वीकार कर लिया। रात को औरतें उसे अपना गाना सुनायेंगी। मालती ने भी प्रत्येक
घर में जा-जाकर उसकी दशा से परिचय प्राप्त करने में अपने समय का सदुपयोग
किया। उसकी निष्कपट सद्भावना और सहानुभूति, उन गँवारिनों के लिये देवी के
वरदान से कम न थी ।

3

आशा रखते हैं, ऐसी स्थिति में आपको कम्युनिस्ट कैसे कहा जाये ?
उत्तर : क्यों भला मेरा कम्युनिज्म इस प्रकार का है ? हमारे समाज में ज़मींदार,
साहूकार, यह किसान का शोषण करनेवाला समाज बिलकुल रहेगा ही नहीं ।
इस प्रकार के विषय पर अधिक चर्चा करना अच्छा नहीं, इसलिए उनकी सृष्टि
में कौन-कौन प्राणी रहेंगे, इस विषय में जिज्ञासा प्रकट की। वकीलों को प्रेमचन्द
के संसार में रहने के लिए जगह नहीं, ब्राह्मण भी उन्हें निरुपयोगी लगते हैं। संयुक्त
प्रान्त में प्रेमचन्द एक ब्राह्मण-द्रोही लेखक हैं, इस प्रकार अनेक सनातनी लेखक उन्हें
पहचानते हैं। वकील, ब्राह्मण, ज़मींदार, साहूकार इन सबके पश्चात् डॉक्टर का नाम
इसी सन्दर्भ में आया ।
मुंशी जी बोले, "परन्तु डॉक्टर समाज में आवश्यक है।"
इस पर मैंने पूछा, “क्या आप बचपन से बीच-बीच में बीमार रहते हैं ? ऐसे
अनेक वर्ष नहीं बीते होंगे, जब आपकी तबीयत बिलकुल ठीक रही होगी ?"
इस प्रश्न का उत्तर स्वीकारात्मक रूप में ही आया। मैं ज़रा हँसा, तब मुंशी
जी ने पूछा, "क्यों, हँस क्यों पड़े ?"
“नहीं”, मैंने कहा “इसलिए आपकी सृष्टि में डॉक्टरों की आवश्यकता लगती
है।" इस पर बड़ी ज़ोर की हँसी हुई।
पहले का सूत्र लेकर पुनः बातचीत आरम्भ हुई। मैंने कहा, "फिर आपने अपने
उपन्यासों में वकीलों और ब्राह्मणों की ख़बर ली ही होगी। मगर डॉक्टरों पर आपने
टीका-टिप्पणी नहीं की होगी ।"
प्रेमचन्द बोले, "वैसा कुछ नहीं। मगर अधिकांश में आप जो कहते हैं, वह
सत्य है। वकील और ब्राह्मण, इनकी मैंने अच्छी ख़बर ली है, मगर कुछ प्रसंगों में
डॉक्टरों के धन-लोभ पर भी मैंने कटाक्ष किया है, पर बहुत ही कम । वकीलों और
ब्राह्मणों के व्यंग्य - चित्र मैंने बहुत निकाले हैं।"