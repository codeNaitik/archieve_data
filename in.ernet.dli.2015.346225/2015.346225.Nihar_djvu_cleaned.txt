परिचय
आजकल जिसे छायावाद कहते हैं, इस ग्रंथ की अधिकांश कवितायें उसी ढंग की हैं। छायावाद किसे कहते हैं ? उसे छायावाद कहना चाहिये अथवा रहस्य वाद यह वादग्रस्त विषय है । स्वयं छायावादी कवि अब तक इस बात को निश्चित नही कर सके, कि वे अपनी नूतन प्रणाली की कविताओं को छायावाद
कहें अथवा रहस्यवाद । इस प्रकार की कविताओं की परिधि इतनी विस्तृत हो गई है कि उन सब का अन्तर्भाव छायावाद अथवा रहस्य वाद में नहीं हो सकता ।अत एव कोई कोई उसको हृदय वाद कहने लगे है, किन्तु यह संज्ञा अतिव्याप्ति दोष से दूषित है। मिसटिसिज्म ( Mysticism )
यथार्थ अनुवाद रहस्यवाद ही हो सकता है, छायावाद शब्द में उसकी छाया दिखला पडती है, मूर्ति नहीं । रहस्य- वाद में अस्पष्टता, अपरिच्छिन्नता और सर्व साधारण की दुर्बोधता झलकती है, वह चमत्कारक होकर यचिन्तनीय भी है, छायावाद मे यह बात नहीं पाई जाती। वह स्निग्ध, मनोरम, और प्राञ्जल है, साथ ही उतना अचिन्तनीय नहीं, शायद इसीलिये उस पर अधिकतर सहृदयों की स्वीकृति की मुहर लग गई है। छाया-