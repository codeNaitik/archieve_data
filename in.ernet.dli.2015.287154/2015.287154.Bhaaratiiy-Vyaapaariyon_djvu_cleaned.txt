धीरे-धीरे सेंट्रल इंडिया से निकलकर हमलोगों ने राजपुताना में प्रवेश किया। यहाँ के अनुभव हमें दूसरी ही प्रकार के हुए। यहाँ की ऊँची-ऊँची भव्य इमारतों और साक्षमी के श्रतुल प्रताप को देखकर हमलोग चकित हो गए। मगर फिर भी हमारी कठिनाइयों का अंत नहीं हुआ। जयपुर और अजमेर में तो कोई कठिनाई नहीं हुई। मगर आगे जब हम जोधपुर और बीकानेर स्टेट में घुसे तब हमें अपनी कठिनाइयों का अनुभव हुआ। यहाँ पर धर्मशालाओं की कमी न थी—मारवाड़ के उदार और दानी सज्जनों की कृपा से यहाँ प्राय: सभी स्थानों पर आवश्यकतासे अधिक धर्मशालाएँ बनी हुई हैं—मगर खाने-पीने की यहाँ हमें बहुत तकलीफ उठानी पड़ी। कभी-कभी चार-पाँच दिनों तक हमें केवल पंद्रह दिन के बासी पेठे और सेव पर निर्वाह करना पड़ा। इन राही वस्तुओं को खाकर हमें लम्बे-लम्बे मैदान (स्टेशन से गाँव तक) पदयात्रा करनी पड़ी। फल यह हुआ कि हमारे स्वास्थ्य पर धक्का पहुँचने लगा और हमारे एक साथी बीमार होकर घर चले गए। कठिनाइयाँ थीं, मगर सफलता भी हमें वैसी ही मिल रही थी। राजपुताना के लक्ष्मीपति धन कुबेर ने हमारे उत्साह को बहुत बढ़ाया। जयपुर, सांभर, लाडनूं, सुजानगढ़, रतनगढ़, बीकानेर, चूरू, राजगढ़, पिलानी इत्यादि स्थानों में हमें अपार सफलता हुई। इस सफलता से हमें निश्चय हो गया कि यत्र हमारा प्रवंच कुशलपूर्वक निकट जाएगा।

यह सीकर रियासत का सबसे बड़ा शहर है। यह शहर बहुत पुराना है। इसका इतिहास भी प्राचीन है। इसकी बसावट बहुत बड़ी है। चारों ओर बालके सुंदर पहाड़ों से घिरा हुआ यह शहर बहुत ही सुंदर दृश्य प्रदान करता है। जयपुर स्टेट रेलवे के डूंडलोद नामक स्टेशन से यहाँ तक मोटर सर्विस चलती है। रामगढ़ और फतेहपुर के बीच में १४ मील का अंतर है। यहाँ से लक्ष्मणगढ़ तक मोटर जाती है, पर स्थायी रूप से नहीं चलती। लक्ष्मणगढ़ यहाँ से १४ मील है। वहाँ से सीकर तक मोटर सर्विस चलती है। सीकर लक्ष्मणगढ़ से १८ मील के फासले पर है। यहाँ की पैदावार मूंग, मोठ और बाजरा है। यहाँ की निकासी बंद है। इस स्थान पर भी कई बड़े-बड़े श्रीमंतों के मकानात आदि बने हुए हैं। उनका व्यापार बाहर होता है। अतएव उनका परिचय स्थान-स्थान पर दिया जाएगा। फतेहपुर में सेठ रामगोपालजी गनेरीवाल की छत्री दर्शनीय वस्तु है। आपकी भूमिका से शहर में नलका भी प्रबंध है।

सुप्रसिद्ध अरवली पहाड़ियों के रमणीय अंचल में बसा हुआ यह एक छोटा-सा कसबा है। ऐसा कहा जाता है कि इस गाँव को भाना नामक भील ने बसाया था। इसी से इसका नाम भानपुरा पड़ा। करीब १००-१२४५ ई. पूर्व यह गाँव जयपुर राज्य के अंतर्गत था। जयपुर के तत्कालीन महाराजा माधवसिंहजी की मदद करने के बदले में महाराजा यशवंतराव को यह जिला मिला था। यह स्थान महाराजा यशवंतराव को बहुत पसंद था। आपका स्वर्गवास भी इसी स्थान पर हुआ है। आपकी स्मृति में यहाँ पर एक बड़ी रमणीय छत्री बनी हुई है। जो इंदौर राज्य की एक मशहूर वस्तु समझी जाती है। कुछ समय के पूर्व यह कसबा व्यापार का एक अच्छा केंद्र था। जिन दिनों अफीम का व्यापार होता था, उन दिनों यहाँ पर बहुत से अच्छे व्यापारी व्यापार करते थे। मगर अफीम का व्यवसाय बंद होते ही और पास में मावानीगंज मंडी के खुल जाने से यहाँ का व्यापार नष्ट हो गया और आज यह कसबा व्यापार शून्य होकर बर्बाद होता जा रहा है। फिर भी पान की खेती होने से इसका व्यापार यहाँ पर अच्छा चल रहा है। यहाँ से बहुत दूर-दूर के प्रांतों तक पान एक्सपोर्ट होता है। प्राकृतिक सौंदर्य भी यहाँ का बड़ा रमणीक है। इसके पास ही एक नदी बह रही है, और उसके दूसरे किनारे पर अरावली का रमणीक पहाड़ खड़ा हुआ है। इस पहाड़ में कई सुंदर प्राकृतिक कुंड, कल-