हरियाणा की छवि और वास्तविकता में दूरी बढ़ते बढ़ते 
इतनी हो गई है कि अब वास्तविकता और उसकी छवि का 
संबंध टूट गया है। वास्तविकता अपनी जगह पर है, लेकिन छवि 
का कारोबार फल-फूल रहा है। यह छवि दो स्रोतों से निर्मित हो 
रही है। एक सरकारी तंत्र है जो लगातार एक प्रगतिशील, खुशहाल, 
समृद्ध हरियाणा की छवि के निर्माण के लिए करोड़ों रुपए विज्ञापनों 
पर खर्च करता है और बदले में खिलखिलाते हुए चेहरों के साथ 
कुछ छवियां अखबारों व टेलीविजन पर दिखाई देती हैं। जिस 
रचनात्मकता व कलात्मकता के साथ ये बनाए हैं, उनको देखकर 
स्वाभाविक है कि इन पर विश्वास करने का मन भी करता है। 

दूसरी एक छवि भी हरियाणा की बनाई गई है, जिसे पूरी 
तरह से काले रंगो से बनाया गया है। इस छवि में हरियाणा बेहद 
बर्बर, जाहिल, आदिम, रूढ़िवादी, अमानवीय दिखाई देता है। कुछ 
एन जी ओ इसी छवि को दिखाकर चांदी काट रहे हैं। नए नए 
प्रोजेक्ट उनके खाते में आ रहे हैं। 

2

एक अजीब सी मनहूसियत पूरे प्रांगण में पसरी हुई थी। जमीन के 
नीचे पड़े हुए पानी के पाईप की चूड़ी बंद थी, फिर भी लगातार पानी 
बह रहा था। हमें बताया गया कि भूजल के शून्य स्तर पर होने के 
कारण पानी बहुत ऊपर आ गया है। बहुत से खेत अधिक पानी 
के कारण खराब हो गए हैं। 

प्लांट से लगातार निकलने वाली राख के कारण 25 
मीटर गहरा राख का तालाब भरते-भरते अब जमीन की सतह तक 
पहुंचा है। आसपास के गांवों में लगातार राख उड़-उड़ कर आती 
रहती है और जब हवा चलती है तब खुखराना, सुताण, आसन, 
लुहारी, जाटकलां और अन्य गांव राख से ढंक जाते हैं। यह राख 
दस किलोमीटर के दायरे में उड़ कर जाती है और आपके कपड़े, 
शरीर, मुंह, फेफड़े, मकान, पशु सब को अपनी गिरफ्त में ले लेती 
है। हर जगह राख ही राख होती है। कोई बाहर सो नहीं सकता। 

लोगों ने बताया कि विश्व बैंक ने पहले राख के प्रबंधन 
के लिए पैसा दिया था, पर उसका इस्तेमाल नहीं किया गया । अब 
तो इस मद में कोई पैसा भी नहीं आता । राख से सीमेंट बनाने के 
लिए जेपी सीमेंट की फैक्टरी लगी है, पर उसमें रोज निकलने वाली 
700 टन राख में से मात्र 200 टन ही इस्तेमाल होती है। पहले 
ईंट भट्ठे कुछ राख लेते थे, पर ईंट की गुणवत्ता खराब हो जाने से 
उन्होंने राख लेना बंद कर दिया। अब मुफ्त देने पर भी वे नहीं 
लेते। 

3

मोरनी शिवालिक की पहाड़ियों की श्रृखंला का हिस्सा 
है | ऐतिहासिक, भौगोलिक व सांस्कृतिक दृष्टि से मोरनी का जुड़ाव 
हिमाचल प्रदेश के सिर्मोर जिले से है । हरियाणा में इसके होने का 
भी इतिहास है। इसका संक्षिप्त ब्यौरा निम्न प्रकार है। सन्‌ 948 
में 28 रियासतों को मिलाकर एक चीफ कमीश्नर के अधीन एक 
प्रांत बना जिसे सन्‌ 950 में लैफ्टिनैंट गवर्नर के अधीन पार्ट-सी 
राज्य बना दिया गया और कालांतर में सन्‌ 956 में यूनियन 
टैरिटरी बन गया । सन्‌ 965 में भाषाई राज्य की बारम्बार मांग की 
वजह से सरदार हुक्मसिंह की अध्यक्षता में 22 सदस्यों का संसदीय 
कमीशन बना, जिसने सिफारिश की कि शिमला, लाहौल स्पीती, 
कुल्लू और कांगड़ा में पहाड़ी जिले और पठानकोट तहसील का 
डल्होजी इलाका, ऊना तहसील का अधिकांश इलाका व अम्बाला 
जिला की नालागढ़ तहसील हि.प्र. में मिलाई जाए। जब मोरनी का 
मुद्दा सामने आया तो हि.प्र. ने 93 वर्ग मील के इस इलाके पर जो 
नारायणगढ़ तहसील का 20 प्रतिशत हिस्सा था और भाषा, संस्कृति, 
भूगोल, इतिहास और परम्परा आदि के सभी पहलुओं के आधार पर 
इसे जोरदार ढंग से मांगा, लेकिन शाह कमीशन (बाऊंडरी कमीशन) 
ने नारायणगढ़ तहसील के टुकड़े न करने का फैसला लिया और 
इस प्रकार हरियाणा को मोरनी के रूप में एकमात्र हिल स्टेशन मिल 
गया।