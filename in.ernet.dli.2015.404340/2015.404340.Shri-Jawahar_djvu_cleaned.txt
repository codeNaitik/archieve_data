चाहिए | महान् ज्ञानी और महान् भक्तजन चाहे जिस पद्धति से प्रार्थना करें, उनकी पद्धति उनके लिए सुलभ और सरल हो सकती है, किन्तु जन साधारण के लिए उनका मार्ग सुगम नहीं हो सकता । अतएव हमें यह देखना चाहिए कि साधारण जनता के लिए प्रभु में तन्मय होने का सरल मार्ग क्या है ? यद्यपि आज- कल कुछ लोग परमात्मा के नाम से ही चिढ़ते हैं और ईश्वर को एक बड़ी उपाधि समझते हैं, फिर भी बहुत से व्यक्तियों में ईश्वर- भक्ति की भावना विद्यमान है। जो लोग ईश्वर को व्याधि मानते हैं वे अज्ञान से जकड़े हुए हैं। उनके अंतरंग में जो स्वाभाविक तरंगें उठती हैं वे उन्हें भी ईश्वर की ओर धकेल रही हैं, ऐसा ज्ञानियों का विश्वास है। इसी विश्वास की प्रेरणा से उन्होंने शास्त्र प्रकट किये हैं। आज का विषय ब्रह्मचर्य है, किन्तु प्रार्थना मेरी आत्मा का विषय है और इस विषय पर दो-चार शब्द बोले बिना मेरे अन्तःकरण को शान्ति नहीं मिलती। प्रार्थना के विषय में बोलने का सही कारण है और मेरे अन्तःकरण को यदि शान्ति- लाभ हुआ तो इससे आपको भी लाभ होगा।


﻿

मघा की सत्प्रवृत्ति से ग्रामीण जनता को अत्यन्त लाभ
पहुँचा था। न तो उससे राजा को ही कोई हानि हुई थी और
प्रजा को ही । मघा के शुभ प्रयत्न से लोगों ने वेश्यागमन, मदिरापान, चोरी आदि पाप प्रवृत्तियों का परित्याग कर दिया था। उस समय होटल नहीं थे, अतएव होटलों के संबंध में उसे कुछ कहना ही न था । हाँ, मघा जैसा कोई सुधारक आज हो तो यह होटल का व्यसन जरूर छुड़ा देता । आज होटलों के कारण सी-कैसी पाप प्रवृत्तियाँ बढ़ गई हैं और लोग इन पाप प्रवृत्तियों में पड़ कर किस प्रकार पतन की और प्रयाण कर रहे हैं, यह सब के सामने है। जिस जाति में या जिस घर में मांस-मदिरा  का सेवन तो दूर रहा उनका नाम तक लेना पाप माना जाता है,  वही लोगों की सन्तान होटलों में जाना सीख लेती है और धीरे-धीरे मांस-मदिरा के खान-पान की पापमय प्रवृत्ति में पड़ जाती है; ऐसा सुना जाता है। जो लोग मांस का स्वाद चखने लिए अथवा दूसरों का मांस खाकर हृष्ट-पुष्ट बनने की आशा से मांस का सेवन करते हैं, उन्हें यह भूल न जाना चाहिए कि


﻿

वसुदेव आगे चले । उस घोर अंधकारमयी काली निशा में,
आधी रात्रि के समय, वर्षा और बिजली की विपदा के होते हुए, कौन घर से निकल सकता था ? लेकिन वसुदेव कृष्ण को लिये हुए जा रहे थे। जब और आगे बढ़े, तो यमुना सामने आई । वर्षा के कारण उसमें पूर आ रहा था । वसुदेव ने निश्चय किया- भले ही आज मुझे यमुना में बह जाना पड़े, परन्तु जहाँ तक संभव है मैं अवश्य जाऊँगा । इस प्रकार दृढ़ संकल्प करके वे यमुना में उतर पड़े । ग्रंथों में लिखा है कि यमुना पहले तो पूर थी, पर कृष्ण के पैर का अंगूठा लगते ही यमुना ने मार्ग कर दिया, अर्थात् वह छिछली हो गई ।