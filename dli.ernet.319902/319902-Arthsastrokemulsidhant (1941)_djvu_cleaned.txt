अर्थशास्त्र में मनुष्य का अध्ययन उस की संपत्ति के संबंध में किया जाता है | मनुष्य संपत्ति को उपार्जन करने और उसे उपयोग में लाने के लिए अपने प्रतिदिन के जीवन में जो व्यापार-व्यवसाय करता है उसी का अध्ययन अर्थशास्त्र में किया जाता है । संपत्ति में वे सभी वस्तुएं समावेशित हैं जो मनुष्य की किसी न किसी आवश्यकता की पूर्ति करें (यानी जी उपयोगी हों) और साथ ही परिमाण में परिमित हों । संपत्ति की इस परिभाषा के मुख्य आशय को समझ लेने पर यदि यह कहा जाय कि अर्थ- शास्त्र वह विद्या है जिस में संपत्ति पर विचार किया जाता है, तो इस से यह न समझा जाना चाहिए कि अर्थशास्त्र में मनुष्य को छोड़ कर केवल संपत्ति का ही विचार किया जाता है, क्योंकि वही वस्तु संपत्ति मानी जा सकेगी जिस से मनुष्य की किसी न किसी आवश्यकता की पूर्ति हो । अस्तु, जब संपत्ति पर विचार किया जायेगा तब मनुष्य की आवश्यकताओं पर विचार करना अनिवार्य हो जायगा और जब मनुष्य की आवश्य- कताओं पर विचार किया जायगा तब मनुष्य का विचार किया जाना ज़रूरी है । इस प्रकार अर्थशास्त्र में मनुष्य के संबंध में विचार ज़रूर ही किया जायेगा, क्योंकि म नुष्य पर विचार किए बिना संपत्ति के संबंध मे विचार किया ही नहीं जा सकता ।



﻿

।
एक आदमी इलाहाबाद में रहता है। उस का भाई मदरास में है । वह आदमी अपने भाई को कुछ समाचार देना चाहता है । वह एक आने के लिफ़ाफ़े में रख कर डाक द्वारा पत्र भेजता है । यदि उसे एक लिफ़ाफ़ा एक आने में न मिलता तो वह एक रुपया तक उस पत्र को भेजने के लिए दे देता । किंतु वर्तमान परिस्थिति के कारण उस का काम एक आना में ही चल जाता है । अस्तु लिफ़ाफ़े को इतना सस्ता ख़रीदने के कारण उसे उस से कुछ अधिक उपयोगिता मिलती है जितना कि वह असल में दामों के रूप में देता है। यानी उस लिफ़ाफ़े को एक आना में ख़रीद कर वह नफ़े में रहता है, उसे उपयोगिता में कुछ बचत होती है । वह असल में एक आना देता है । पर यदि उसे इतने सस्ते में लिफ़ाफ़ा न मिलता तो वह समाचार भेजने के लिए एक रुपया तक दे देता । यानी उसे उस लिफ़ाफ़ की उपयोगिता १६ आना के बराबर मालूम पड़ी, किंतु देना पड़ा केवल एक आना । अस्तु, उसे १५ आना के बराबर की उपयोगिता की बचत हुई । यही बचत 'उपभोक्ता की बचत' कहलाती है । एक मनुष्य एक वस्तु की एक ख़ास मात्रा के प्राप्त करने के लिए जितना द्रव्य देने को तैयार हो सकता है और जितना द्रव्य असल में वह उस मात्रा के लिए देता है, उन के अंतर को उपभोक्ता की बचत कहते हैं । इलाहाबाद वाला आदमी एक लिफ़ाने के लिए १६ आना तक देने को तैयार हो जाता । पर उसने असल में दिया एक ही आना । इस प्रकार १५ आना उस के लिए उपभोक्ता की बचत हुई ।﻿

किंतु समाजवादियों का मत ठीक नहीं है। जिस तरह मज़दूरों को श्रम के लिए उजरत दी जानो ज़रूरी है उसी तरह धन-संचय के निमित्त किए गए त्याग, संयम, प्रतीक्षा के लिए भी उजरत मिलनी ज़रूरी है । यदि सूद न रहेगा तो आगे के उत्पादन के लिए पूँजी संचय करने के लिए वैसा ज़बर्दस्त प्रोत्साहन न रह जायगा । मज़दूरों की दृष्टि से भी उन के प्रतिदिन के व्यय अथवा उपभोग से जो वस्तुएं बचेंगी उन का संचय पूँजी के रूप में किया जायगा । और इस पूँजी के उपयोग से जो अधिक वस्तुएं उत्पन्न की जायँगी, उन का एक अंश तो इस पूँजी की सेवा के बदले में दिया ही जायगा, और यही सूद होगा । इस प्रकार चाहे हिसाब के लिए ही क्यों न हो, सूद का रहना ज़रूरी है।