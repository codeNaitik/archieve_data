बच्चे कभी-कभी चक्कर में डाल देनेवाले प्रश्न कर बैठते हैं। अल्पज्ञ
पिता बड़ा दयनीय जीव होता है। मेरी छोटी लड़कीने जब उस दिन पूछ
दिया कि आदमीके नाखून क्यों बढ़ते हैं, तो मैं कुछ सोच ही नहीं सका ।
हर तीसरे दिन नाखून बढ़ जाते हैं। बच्चे कुछ दिनतक अगर उन्हें बढ़ने
दें, तो माँ-बाप अकसर उन्हें डाँटा करते हैं। पर कोई नहीं जानता कि ये
अभागे नाखून क्यों इस प्रकार बढ़ा करते हैं। काट दीजिए, वे चुपचाप
दण्ड स्वीकार कर लेंगे; पर निर्लज अपराधीकी भाँति फिर छूटते ही सेंधपर
हाजिर। आखिर ये इतने बेदया क्यों हैं ?

2

मानव-विज्ञानादि शास्त्रोंकी पुस्तकें नहीं हैं, उसमें आजके युगमें उपयुक्त
हो सकनेवाला कवि या नाटककार हो ही नहीं सकता। ये शास्त्र ही
कविके दिमागको उर्वर बनाते हैं। प्राचीन साहित्यका मेरुदण्ड पौराणिक
कथाएँ थीं, आजके साहित्यकी रीढ़ विज्ञान और इतिहास है । कविता
और नाटकके क्षेत्रको सूना देखकर आह भरनेवाले ठीक उसके कारणको
हृदयङ्गम करते, तो पहले इन विषयको पुस्तकके अभावपर ही दुःख
प्रकट करते। अबतक हमारे कवि और अन्य कलाकार इन विषयोंका
ज्ञान विदेशी भाषा के माध्यमसे पाते रहे हैं। इसीका नतीजा यह है कि
इस विदेशी माध्यम से अपरिचित हिन्दीभाषीको इनका अर्थ समझ में नहीं
आता | आधुनिक कविताको अगर आप हिन्दीमें देखना चाहते हैं, तो
पहले विज्ञान, संस्कृति, इतिहास, मनोविज्ञान, तर्कशास्त्र, समाज-विज्ञान
आदिको देखनेकी इच्छा प्रकट कीजिये ।

3

निरञ्जन मतका तीसरा रूप कबीरपन्थी पुस्तको में मिलता है । यहाँ यह
तानेका प्रयन है कि निरञ्जन ही ब्रह्मा विष्णु, शिव और उनकी शक्तिका
जनक है, परन्तु है वह अत्यन्त धूर्त और मकार । उसने सृष्टिका जाळ
फैलाया है और भोले-भाले जीव उसकी मायामें फँस जाते हैं । वेदमार्ग,
वैष्णव, शैव, शाक्त आदि उसी चक्कर में पड़े हैं। मैंने इस कथाका विस्तृत
कबीरपन्थी रूप अन्यत्र दिया है। कबीरदासको बार-बार इस धराधामपर
भक्तोंको इस पोखेबाज निरञ्जनके जालसे बचाने के लिए अवतीर्ण होना
पड़ता है। ऐसा जान पड़ता है कि पूर्वी प्रदेशोंमें जिन जातियोंमें कबीर-
पन्थको प्रचार करना पड़ा था उनमें निरञ्जन मतका प्रचार था। कबीरपन्थी
आचार्योंने उनकी सारी परम्परा को इस प्रकार मोड़ दिया है कि निरञ्जन
अपने महत्वपूर्ण जगन्नियन्तृ पदपर बैठा हुआ भी शैतान बन गया है । मैंने
अन्यत्र दिखाया है कि इन साम्प्रदायिक पुस्तकोंसे ही इस मूल निरञ्जन-
मतका पता चलता है।