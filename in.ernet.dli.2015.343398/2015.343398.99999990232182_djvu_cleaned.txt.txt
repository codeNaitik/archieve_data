"भक्ति और वेदान्त" स्वामी विवेकानन्द के भिन्न-भिन्न स्थानां
में दिए हुए चार व्याख्यानों का अनुवाद है। पश्चिम में हमारे धर्म
के वे सर्वप्रथम और सर्वश्रेष्ठ प्रचारक थे। विलासिता और
भौतिकवाद के मद में चूर पाश्चात्य देशों की उन्होंने दिखाया कि
सांसारिक सुख से भी बढ़कर एक सुन्दर जीवन है, जो मरने के
बाद किसी अन्य लोक में नहीं वरन इसी संसार में सुलभ है।
मनुष्य इसी जीवन में सत्य ज्ञान ( वेदान्त) अथवा सत्य-प्रेम
(भक्ति ) द्वारा आत्मा और परमात्मा की तन्मयता का अनुभव
फर अमरता को पा सकता है। सभा धर्मो का यही ध्येय है और
इसीलिए उनमें वा विभिन्नता होने पर भी एक आन्तरिक समा-
नता है। धर्म के रहस्य को स्वामीजी ने भलीभांति समझाया है।

2

अन्त में हम देखते हैं कि संसार के सभी धर्मों का लक्ष्य
केवल एक है --- आत्मा और परमात्मा का पूर्ण मिलन। आरम्भ
में सदा हमें द्वन्द का भेद ज्ञान रहता है, परमात्मा और जीव
हमें अलग-अलग मालूम पड़ते हैं। जब मनुष्य के हृदय में प्रेम
उत्पन्न होता है, तब वह परमेश्वर की ओर बढ़ने लगता है और
परमेश्वर भी मानों उससे मिलने के लिये आगे बढ़ता जाता है।
मनुष्य जीवन के सभी नाते निवाहता है, जैसे--पिता, माता, मित्र
और प्रेमी, क्रम से बह इन सबके कार्य करता है। अन्त में वह
उपास्य वस्तु में मिलकर एक हो जाता है। मैं तुम का भेद मिट
जाता है। अपनी पूजा करने से मैं तुम्हारी पूजा करता हूँ और
तुम्हारी पूजा करने से अपनी मनुष्य ने जिस कार्य का आरम्भ
किया था, उसका यहाँ अन्त होगया। जहाँ पर श्री हुई थी, वहीं
पर इति भी हुई। प्रारम्भ में प्रेम अपने लिए ही था इसलिए
स्वार्थी था। अन्त में सत्य ज्योति के दर्शन होने दर खात्मा
परमात्मा में मिल गई । यही ईश्वर जो पहले कहीं पर बैठा
हुआ एक व्यक्ति प्रतीत होता था, अब सहसा मानों अनन्त प्रेम
में परिवर्तित हो गया । मनुष्य की भी काया पलट होगई। वह
परमात्मा के समीप पहुँच रहा था और अपनी सांसारिक
इच्छाओं और वासनाओं को छोड़ रहा था। इच्छाओं के साथ
स्वार्थ भी नष्ट होगया और चरम सीमा पर पहुँचकर उपासना,
उपासक और उपास्य तीनों एक होगये ।

3

"जन्म और मृत्यु से परे, वह अनन्त, उपमा-रहित, महा प्रलय
के तल में टूबे हुए ब्रह्माण्ड के समान, जबकि ऊपर जल, नीचे जल
चारों ओर जल ही जल हो तथा जिस अनन्त जल-राशि में एक
छोटी सी भी लहर व हिलोर न उठती हो, जो अत्यन्त शांत और
गम्भीर हो, जहाँ पर सारी इच्छाएँ और आशाएँ मिट गई हों
और ज्ञानियों-अज्ञानियों के वाद-विवादों का जहाँ अंत हो गया
हो, ऐसा ब्रह्म समाधि में तेरे हृदय में प्रकाशित होगा ।" मनुष्य
जब इस दशा को प्राप्त होता है तब संसार का लोप हो जाता है।
हम यह देख चुके हैं कि इस सत्य, इस ब्रह्म को जानना
असंभव है, अज्ञानवादियों ( ऐग्नोस्टिक्स ) की भाँति नहीं, जो
कहते हैं ईश्वर जाना ही नहीं जा सकता, वरन इसलिए कि उसको
जानना अधर्म होगा; क्योंकि हम स्वयं ही ब्रहा हैं। हम यह भी
देख चुके हैं कि यह मेज ब्रह्म नहीं है और फिर भी है। नाम
और रूप को हटा दो और जो कुछ यथार्थ में रहेगा वही मत
है । प्रत्येक वस्तु की वास्तविकता वही है ।