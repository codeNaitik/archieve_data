उपरोक्त सुविधाओं को ध्यान में रखते हुए रक्षा अनुसंधान तथा विकास संगठन के अध्ययन दल ने भविष्य में भारतीय सेनाओं द्वारा विकिरित खाद्य पदार्थों के उपयोग की सम्भावनाओं का पता लगाया है। इसके लिये एक मार्गदर्शक समिति गठित की गई थी जिसमें भाभा आणविक अनुसंधान संस्थान मुम्बई के वैज्ञानिक क्यू० एम० जी०, डी० जी० ए० एफ० एम० एस० के प्रतिनिधि एवं निदेशक रक्षा खाद्य प्रयोगशाला मैसूर, निदेशक रक्षा प्रयोगशाला जोधपुर के सदस्य थे। इस समिति ने अपनी आयोजित बैठकों में यह निर्णय लिया कि विकिरित खाद्य पदार्थों के रक्षा सेनाओं में प्रयोग की अपार सम्भावनायें हैं अतः इन्हें सेना में प्रचलन में लाने हुते "आहार उत्सवों" का आयोजन किया जाये। तत्पश्चात् ऐसे आहार उत्सवों का आयोजन कई प्रयोगशालाओं में किया गया और इसमें सेना के तीनों अंगों के अधिकारियों एवं कर्मचारियों को निमंत्रित कर उन्हें विकिरित खाद्य पदार्थों से बने पकवानों को खाने के लिये दिया गया। ऐसे आयोजनों के अन्त में उनसे उक्त पकवानों की गुणवत्ता के सम्बन्ध में अनेक प्रश्न किये गये जिनका संक्षिप्त विवरण तालिका 3 में दिया जा रहा है।


﻿

विल्मुट और साथियों ने (1997) में दर्शाया कि लगभग मिलते जुलते तरीके से छः साल की भेड़ के स्तन से प्राप्त कोशिका के केन्द्रक द्वारा भी क्लोनोत्पत्ति संभव है। इस सफलता के पीछे केन्द्रक और कोशिकाद्रव्य के बीच विकसित अनुकूलता है। प्रत्यारोपित केन्द्रक और कोशिकाद्रव्य के बीच का सामंजस्य, प्रतिरोपित अंडे के विकास के लिए बहुत महत्वपूर्ण है। जब भी भ्रूण के केन्द्रक को अंडे में प्रत्यारोपित किया जाता था, डी एन ए के दुगुना होने से गुणसूत्रों की संख्या बदल जाती थी। कोशिका की सुप्तावस्था में उनके केन्द्रकों का प्रयोग कर सर विल्मुट ने समस्या को सुलझा लिया। ऐसे में डी एन ए के. दुगुना होने का समय, अंडे की कोशिका द्रव्य अवस्था के अनुकूल होता है जिससे विकृतियाँ पनप नहीं पातीं।



﻿

घरेलू अवजल मानव अपशिष्ट (मल व मूत्र) तथा रसोईघर, स्नानगृह, वस्त्रों के धोने आदि से निकले पदार्थों से युक्त होता है। ताजा सीवेज भूरे रंग का गेंदला द्रव होता है जिसकी गंध कुछ कुछ मिट्टी जैसी होती है। इसमें तैरते हुए बड़े टुकड़े (मानव मल के टुकड़े, पुराने कपड़ों के टुकड़े, प्लास्टिक, फलों एवं सब्जियों के छिलके आदि), छोटे लम्बित ठोस (मल के छोटे टुकड़े, अन्न के टुकड़े, सब्जियों के टुकड़े, कागज आदि), कोलायडी टुकड़े तथा घुले प्रदूषक होते हैं। ये देखने में आपत्तिजनक एवं रोगाणुओं की उपस्थिति के कारण अत्यन्त हानिकर पदार्थ होते हैं। गर्म