नेताजी सुभाषचंद्र बोस हे थोर भारतीय देशभक्तांच्या परंपरेत शोभून दिसणारे एक
अद्वितीय नेते होते. त्यांचे व्यक्तिमत्त्व जसे आकर्षक होते, तशीच त्यांची स्वातंत्र्यप्रीतीही
जाज्वल्य होती. गांधीजींच्या नेतृत्वानुसार चालणाऱ्या काँग्रेसचे कार्यकर्ते आणि नेते म्हणून त्यांनी
अनेक वर्षे स्वातंत्र्य लढ्यात भाग घेतला. काँग्रेसचे ते अध्यक्षही झाले. पण गांधीजींच्या
विचारांशी मतभेद झाल्यामुळे हळूहळू ते काँग्रेसशी दुरावत गेले. भारताच्या स्वातंत्र्यासाठी
आवश्यक तर सशस्त्रही लढा दिला पाहिजे, या विचाराशी ते सहमत होत गेले. 'अहिंसेने हृदय
परिवर्तन' या गांधीजींच्या तत्त्वज्ञानाबद्दल ते म्हणत, 'व्यक्तीला हृदय असते त्याचे परिवर्तन
होऊ शकेल पण राष्ट्राला हृदय नसते.
काँग्रेसमधून बाहेर पडल्यानंतर सुभाषबाबूंनी फॉर्वर्ड ब्लॉक या नावाची एक संघटना
स्थापन केली. याच काळात दुसरे महायुद्ध सुरू झाले होते. या महायुद्धाच्या ज्वाळा दिवसेंदिवस
भडकत भडकत हळूहळू युरोपमधून त्या आशियाखंडापर्यंत येऊन पोचल्या होत्या. जर्मनी आणि
इटली यांच्या बरोबरीने जपान सारखे राष्ट्रही या युद्धात अमेरिका इंग्लंड फ्रान्सच्या विरुद्ध
उतरले होते. याच काळात नेताजी मुंबईत आले असताना त्यांची आणि स्वातंत्र्यवीर सावरकर
यांची भेट झाली. या भेटीचा वृत्तांत अज्ञात असला तरी सुभाष बाबूंच्या गुप्त पलायनाच्या
पाठीमागे या भेटीची प्रेरणा असावी असे मानण्यास जागा आहे.
-

2

गोष्ट खरी आहे. अनेक माणसंसुद्धा तुटकपणे करू शकत नाहीत. एखाद्या
केंद्राच्या आकर्षणात देशातली सर्व माणसं ऐक्यबद्ध होऊ शकली तरच हे कठीण
कार्य सिद्धीला जाऊ शकेल. जे देशाचे स्वभावसिद्ध खरेखुरे प्रतिनिधी असतात
ते कधीच एकटे नसतात. ते सार्वजनिक असतात आणि संपूर्ण काळावर त्यांचा
अधिकार असतो. ते वर्तमानाच्या गिरिशिखरावर उभे राहून भविष्याच्या
सूर्योदयाच्या किरणांना नतमस्तक होऊन प्रथम अर्घ्यदान करतात. ही गोष्ट
मनात ठेवूनच मी आज तुला वंगदेशाचा राष्ट्रनेता म्हणून आवाहन करतो आहे
आणि त्याबरोबरच तुझ्या पार्श्वभूमीवर समग्र देशालाही.
याचा अर्थ चुकूनही असा होऊ नये की वंगदेशाला मी प्रादेशिकतेच्या
जाणीवेनं भारतवर्षापासून वेगळा मानू इच्छित आहे, अथवा राष्ट्रधर्माच्या
बाबतीत ज्या महात्मा पुरुषानं सान्या जगात एक नवीन युग निर्माण करून
भारतवर्षाला संपूर्ण जगात प्रसिद्ध केलं आहे त्याच्या कार्याशी प्रतिस्पर्धा करू
शकणारं स्थान निर्माण करू इच्छित आहे. समग्र भारतवर्षाशी वंगदेशाचं पूर्णपणे
मीलन व्हावं, हे मीलन मूल्यवान व फलप्रसू व्हावं, वंगदेश शक्तिहीन होऊन मागे
पडू नये, म्हणूनच माझं हे आवाहन आहे. भारतवर्षात राष्ट्रमीलनाचा जो महायज्ञ
आज सुरू झाला आहे, त्यात आहुती देण्यासाठी प्रत्येक प्रदेशाला काही उपयुक्त

3

त्यांनी क्रियान्वित केली पाहिजे असे सुचविले. ह्या कामात मागील पिढी असफल
ठरल्याने नवनिर्माणासाठी युवकांनी संपूर्ण देशातून समोर यावे असे आवाहनही
त्यांनी केले. एका ओजस्वी भाषणात ते म्हणतात, "नेत्यांबद्दल आम्हाला खूप
आदर आहे. पण काळानुसार चालण्याचीही गरज आहे. युवावर्ग ध्वंस नाही,
नवनिर्माण करील.” सुभाषबाबूंचे हे भाषण वक्तृत्वाचा अनोखा आविष्कार होते.
याच प्रसंगी स्वतंत्र, सुखी, महान भारताच्या निर्मितीसाठी गतिमान नेतृत्व हवे
असे त्यांनी ठणकावून सांगितले.
सुभाषबाबू पूर्ण स्वातंत्र्यासाठी 'पूर्ण स्वराज्य' असा शब्द वापरीत. त्याचे
विश्लेषण करताना एका भाषणात ते म्हणाले, " वसाहतीचे स्वराज्य आम्हाला
मान्य नाही. " सामाजिक व आर्थिक स्वातंत्र्य प्रस्थापित करण्यासाठी राजकीय
स्वातंत्र्य एक पायरी होय असे त्यांचे प्रतिपादन होते. १९२९ च्या ऐतिहासिक
लाहोर अधिवेशनात युवकांसमोर बोलताना सुभाषचंद्र म्हणाले, " आम्ही
जसजसे स्वातंत्र्याच्या जवळ जात आहोत तसतसे ब्रिटिश शासक अधिकाधिक
क्रूर बनताहेत. मात्र आमचा मार्ग आम्ही चालणार (एकला चलो रे). आलात तर
तुमच्यासह, न आलात तर तुमच्याविना. " भाषेच्या ह्या ठामपणामुळे त्यांच्या
वक्तृत्वाचा उपस्थितांवर दीर्घ परिणाम होई. सुभाषचंद्रांच्या वक्तृत्वाचे एक खास