वीतराग वाणी की परम्परा मे प्रवाहित ज्ञान की निर्मल धारा मे कठोर-
संयमी जीवन के श्रेष्ठ अनुभवो का सगम होने पर जब जो प्रेरक प्रवचन प्रस्फुटित
होते हैं, उनमें जीवन को सहयोगी, त्यागी एव विरागी बनाने का अद्भुत उद्बोधन
होता है। आचार्य श्री नानालालजी मा० सा० के प्रवचन ऐसी ही परिपुष्ट आत्मिक
शक्ति से उद्भूत होते हैं जो श्रोताओ के हृदय को छूते हुए उन्हें अतीतकालीन गौरव
की झलक दिखाते हैं, वर्तमान का तथ्यात्मक विश्लेषण प्रस्तुत करते हैं तो भविष्य
की आत्मिक प्रगति का पथ प्रशस्त बनाते हैं। बाल ब्रह्मचारी आचार्य श्री की वाणी
मे ऐसा ही ओज और तेज समाहित है ।

2

सुदर्शन का जब निमित्त मिलता है तो वह उसका अशुद्ध परिवर्तन तब पूर्ण शुद्धता
परिणत हो जाता है। शुद्ध परिणामो की धारा मे बहने वाला सेठ सुदर्शन प्रभु के
दर्शनो के लिये जा रहा था, तब मार्ग मे अर्जुन माली का निमित्त मिल गया । फल-
स्वरूप वह क्रूर व्यक्ति पूर्णरूप से अहिंसक बन गया। फिर अर्जुन माली भी शुद्ध
परिणामो की धारा के साथ महावीर प्रभु के चरणो मे पहुंचा और उन दिव्य महापुरुष
का निमित्त पाकर उन्नति की ऊँची सोपानों पर वह चढता ही चला गया। उसकी
उन्नति इतनी अद्वितीय रही कि वह उसी भव के अन्दर स्वय की जीवन साधना को
आगे बढाता हुआ महावीर प्रभु से भी पहले मोक्षगामी बन गया ।
यह दूसरो के शुद्ध निमित्त से आत्मा के परिणाम का उन्नति प्रदायक दृश्य
वना कि उसे मोक्ष तक की प्राप्ति हो गई। एक ही व्यक्ति के साथ इस प्रकार दो
तरह के दो निमित्त मिले और दोनो निमित्तो से दोनो प्रकार की अशुद्ध एवं शुद्ध
धाराओ का परिणमन हुआ । यह परिणमन विभाव और स्वभाव के परिणाम की
स्थिति के साथ जब विशिष्ट व्याख्या का प्रसंग बनता है तो वहाँ अलग बुद्ध और
प्रबुद्ध की स्थिति भी बनती है ।

3

अपरिग्रह को जीवन मे उतार लेने पर जब आत्म-शक्ति का विकास होता है
तो उसके प्रभाव से अनचाहे भी शारीरिक, वाचिक आदि अन्य शक्तियाँ भी पुष्ट हो
जाती हैं । विशेषता यही होती है कि उस समय सब शक्तियों पर आत्म-शक्ति का ही
अनुशासन होता है । सेठ सुदर्शन आज की तरह किसी वाहन पर दर्शनार्थ नही निकले,
वे उस लम्बी दूरी पर भी पैदल ही निकल पडे । शारीरिक शक्ति से भी वे सम्पन्न थे ।
आज कई लोग माईक पर बोलने का सुझाव देते हैं, किन्तु जब यह साधन नही था
तब क्या विशाल जन समुदाय मे प्रवचन नही होते थे ? अभी का उदाहरण है जो
स्व० आचार्य श्री फरमाते थे कि दस हजार की सभा मे भी श्रीमती सरोजिनी नायडू
की आवाज मधुर और तेज सबको सुनाई देती थी ।
'एक साधे सब सधै' के अनुसार एक आत्म-शक्ति का यदि विकास होने लगे
तो अन्य सासारिक शक्तियां एव उपलब्धियाँ अपने आप आपके श्री चरणो मे गिरने
लगेंगी और वह समय ऐसा श्रेष्ठ होगा कि फिर भी आपको उनके प्रति कोई व्यामोह
नही होगा । एक निरपेक्ष दृष्टि से आप उन्हे देख भी लेगे, तब भी सारा ध्यान आत्म-
तत्त्व पर ही केन्द्रित रहेगा ।