पुराकाल में संहिता तथा सिद्धान्तों के आधार पर चन्द्रग्रहण तथा सूर्यग्रहण 
की भविष्यवाणी सम्भव हो पाती थी, किन्तु दूरबीन (telescope) तथा प्रिज्म 
(prism) आदि आधुनिक आविष्कारों द्वारा गत 50 वर्षों से तारों की संख्या, 
उनकी परस्पर दूरी एवं तौल आदि की व्याख्या के प्रयत्न हो रहे हैं। इसका श्रेय 
हरशैल, केपलर, गैलीलियो तथा न्यूटन आदि महान विदेशी वैज्ञानिकों को है। 
आधुनिक युग में अमरीका द्वारा प्रतिपादित अपोलो द्वारा चन्द्रमा पर पहुँचने का भी 
प्रयास सफल हो गया है। अमरीका ने सर्वप्रथम अपोलो द्वारा 11 जुलाई 1969 
को तीन यात्रियों को चन्द्रमा पर भेजकर लौट आने में सफलता प्राप्त कर ली है । 



हिमनदियों द्वारा अपरदन घर्षण-क्रिया से होता है। इस काय में पाला तथा 
हिमानी की भी सहायता महत्त्वपूर्ण होती है। अकेली हिमशिलाएँ शैलों को नहीं 
घिस सकती हैं, किन्तु तली तथा पार्श्व में जमे हुए शिलाखण्डों की रगड़ से शैलें बड़ी 
शीघ्रता से घिस जाती हैं। प्रायः हिमानी के शिलाखण्ड की रगड़ खाकर पतले तथा 
चिकने होते रहते हैं । कालान्तर में घिसते-घिसते ये गोल हो जाते हैं। इन शिलाखण्डों 
के विचित्र रूप तथा आकार बन जाते हैं। इन पर हिम द्वारा खरोंच के निशान 
इतने गहरे होते हैं कि अनेक सालों तक वे अमिट रहते हैं। हिम-शिलाखण्डों द्वारा 
घाटी के किनारे पर भी खरोंच बन जाती हैं । हिमनदी के अग्रसरित होने की परि- 
स्थितियों में असहाय उभरे पड़े शिलाखण्डों को हिमनदी उखाड़ देती है। उदग्र सन्धि 
वाली तथा अवसादी शैलों में यह क्रिया अधिक होती है क्योंकि हिम के पिघलने से 
सन्धियों तथा छिद्रों में जल भर जाता है और शैलों को तोड़कर खोखला करता रहता 
है। कालान्तर में यह खोखला झील का रूप ग्रहण कर लेता है। अपरदन की यह 
क्रिया जो क्रमशः हिम के जमने तथा पिघलने से होती है, कण-हिम-प्रभाव या निवेशन 
(nivation) कहलाती है । 




महाद्वीपीय मग्नतटों का निर्माण निक्षेप-क्रिया द्वारा भी होता है। नदियों, 
वर्षा तथा तरंगों द्वारा काट-छाँट की क्रिया होती है जिनके निक्षेप से मग्ततट 
बनते हैं। इन तटों से बहुत-से पदार्थ समुद्री तरंगों तथा धाराओं द्वारा सुदूर प्रवाहित 
हो जाते हैं जिनमें बारीक कण बहुत होते हैं। अमेजन का गँदला पानी तट से 500 
किलोमीटर की दूरी तक पाया जाता है जिसके द्वारा समुद्री भीतरी स्तर पर सोपान 
या वेदिका निक्षेप (terraced deposit) बन जाता है। इस निक्षेप का किनारा 
पदार्थों के एकत्र होने की अन्तिम सीमा है। किन्तु यह सीमा निश्चित नहीं है क्योंकि 
इस सोपान निक्षेप के ऊपर पानी बहुत उथला हो जाता है तो पदार्थ पहले की अपेक्षा 
सुदूर भीतर चले जाते हैं तथा यह सोपान निक्षेप से बाहर को प्रक्षिप्त हो जाता 
है । इस मत के अनुसार महाद्वीय मग्नतट निक्षेप द्वारा बनते हैं। महाद्वीपीय मग्वतट 
इस निश्षेप-की सतह होती है ओर महाद्वीपीय ढाल किनारा होता है । 