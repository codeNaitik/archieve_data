मस्तिष्क और शरीर के स्वस्थ विकास फे लिए बालकों की अनेक आवश्यकताएं हैं, जैसे अच्छा 
भोजन, पूरा विश्राम और नींद तथा स्वास्थ्य की ओर समुचित धन। बच्चों को साफ-सुथरा 
परिवेश, ताजी हवा और व्यायाम भी चाहिए जिससे कि उनकी छोटी और बड़ी सभी मांसपेशियां 
अच्छी तरह से विकसित हो सकें। बच्चों के लिए सक्रिय रहना भी जरूरी है। बालक किसी 
भी स्थान पर बहत देर तक चुपचाप बैठे नहीं रह सकते। उनसे इसकी आशा करना भी गलत 
है। बच्चों को कूदने-फांदने, भागने, उछलने, सरकने या घिसटने और संतुलन बनाए रखने का 
अभ्यास चाहिए। इससे उनका शरीर पुष्ट होता है, उनमें कार्य-कुशलता आती है। उनके लिए 
आनंद का अनुभव भी जरूरी है। झूलने, उछलने, भागने-दौड़ने से वे शरीर द्वारा अपन आनंदभाव 
को व्यक्त करते हैं। बालकों को सीखने की भी आवश्यकता होती है | खेल-खेल में, वे हंसी-खुशी 
के साथ-साथ अनेक प्रकार की कई आदतें व क्रियाएं भी सीख जाते हैं, जैसे दूसरों को बात 
को सुनना, ध्यान लगाकर स्थिति को देखना, निर्देशों के अनुसार काम करना, आज्ञा का पालन 
करना, अपनी बारी का इंतजार करना तथा दूसरों को सहयोग देना इत्यादि। क्या आप उनकी 
इन सब आवश्यकताओं को पूरा कर सकते हैं ? “अवश्य” । 

मैं क्या कर सकता हूं ? : बच्चों को किसी खुले कमरे या आंगन में बैठाएं। उन्हें आरंभ या 
समाप्त का निर्देशन देने के लिए सीटी या किसी अन्य वाद्य को तैयार रखें। और तब बालकों 
से अलग-अलग प्रकार की गति करने अर्थात अपने शरीर को अलग-अलग प्रकार से हिलाने 
को कहें, जैसे “जितना ऊपर उठ सकते हो, उठो”, “अपने हाथों और पांवों के बल चलो”, 
“जमीन पर लुढ़को”, “शरीर को एक दिशा से दूसरी दिशा की ओर घुमाते जाओ”, “अपने 
बाएं पैर को दाई ओर ले जाओ” इत्यादि। बच्चों को यह गतियां मिलकर करनी होती हैं। 
आप चाहें तो ताल का प्रयोग भी कर सकते हैं। अपने निर्देश को अदलते-बदलते रहें जिससे 
बालक नई धारणाओं को ग्रहण करना भी सीख जाएं, जैसे ऊपर-नीचे, दायां-बायां, तज-मंद, 
भारी-हल्का, ऊंचा-धीमा आदि शब्दों का प्रयोग । खेल को मनोरंजक बनाए रखने के लिए अपने 
निर्देशों में तरह-तरह के परिवर्तन करते रहें, जैसे तेज गति के बाद धीमी गति, ऊपर उठने 
के बाद झुकने की गति, इत्यादि । 

पांसे को फेंकने पर जो अंक सामने आए बालक उतने पग आगे बढ़ता है और ऐसा 
करने पर गणक यदि सीढ़ी के नीचे पहुंच जाए तो उसे उठाकर सीढ़ी के ऊपर पहुंचा दिया 
जाता है। और अगर वह सांप के मुंह पर आ जाए तो उसे नीचे खिसकाकर सांप की दुम 
तक पहुंचा दिया जाता है। इसमें बालक खेल-खेल में गिनना भी सीख जाता है। गणक जब 
भी सीढ़ी या सांप पर पहुंचे, तो इस पर बल दीजिए कि सीढ़ी अच्छी आदत का प्रतीक है। 
यह आदमी को उन्नति की ओर ले जाती है। और सांप बुरी आदत की तरह हमें सदा नीचे 