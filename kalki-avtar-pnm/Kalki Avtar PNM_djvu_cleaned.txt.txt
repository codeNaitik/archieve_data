जब से इस देश में कल्कि अवतार विषयक विभिन्न पुस्तकों
का प्रकाशन प्रारम्भ हुआ और जनता को यह ज्ञात हुआ है कि
कल्कि अवतार के प्राकट्य का समय व्यतीत हो चुका है, तभी
से नकली अवतारों की बाढ़ सी आई हुई है। पिछले ईश्वरीय
अवतारों की कथायें पढ़कर तथा उनकी लीलायें देखकर, लोग
उसी भांति की कल्पनाओं के अन्तर्गत आज के ईश्वरीय अवतार
को देखने की आशा करते हैं। अतः जनता की इस मनोवृत्ति को
दम्भी और ढोंगी समझकर अपने को अवतार के रूप में प्रसिद्ध
कर उसे धोखा देकर ठग रहे हैं। समय-चक्र बड़ा बलवान है ऐसे
अनेकों ढोंगियों का भण्डा फूट चुका है और आज उनके अस्तित्व
तक का पता नहीं है । आगे भी क्या होगा समय बतायेगा ।
बहुत से अवतार बनकर आये पर किसी ने भी यह नहीं
कहा कि मैंने ही कल्कि अवतार की सभी भविष्यवाणियां पूरी
की हैं क्योंकि इस सम्बन्ध की भविष्यवाणियों का अत्यन्त गूढ़
ग्रंथ कल्कि पुराण है जिसके रहस्यों को समझना उनके वश की
बात नहीं। आज मानव समाज अपने दुःखों से त्रस्त है अतः
इधर-उधर भटकता फिरता है। महात्मा तुलसीदास जी ने
इसी हेतु लिखा है :-

2

अर्थ- ' शम्भल ग्राम-नगरी' में पताकायें तथा ध्वज फहरा
रहे हैं। इस नगरी के विभिन्न रूपों की एक स्त्री के शरीर के
अंगों से
तुलना 'की गई है। इस नगरी के चारों ओर अवरोध
(चहारदीवारी) है। इस दीवार में बीच-बीच में गोल बुजियां
हैं जो इस प्रकार शोभित हो रही हैं जैसे एक स्त्री की सुडौल
बेलनाकार जंधाये। इसमें जो प्रासाद (महल) हैं उनका
आकार इस प्रकार गुम्बदाकार है जैसे किसी स्त्री का सुडौल
स्तन। इन गुम्बदों का अग्रभाग ऐसा है जैसे मोर की चोंच ।
इससे यह स्पष्ट होता है कि गुम्बदाकार छतों के बीच में कलश
के स्थान पर जो वस्तु है वह नीचे से मोटी और ऊपर नुकीली
हो गई है। इस प्रकार के महलों के चारों ओर ऐसी आकृति
की श्वेत मीनारें हैं मानो श्वेत हंसों के समूह अपनी गरदन
ऊंची करके इन महलों के चारों ओर खड़े हों। इस नगरी में
कपड़े के बने निवास स्थान (पटवास) डेरे तम्बू भी शोभित
हो रहे हैं जिनमें धूम्र (काले) के रंग के वस्त्रों वाली कोकिल
कण्ठी स्त्रियां रह रही हैं। इस नगरी का द्वार गाय के मुख
जैसा महराबदार है । इस द्वार के ऊपर जो वर्गाकार कंगूरे
लगे हैं वे इस प्रकार शोभित हो रहे हैं जैसे किसी सुन्दर हंसती
हुई नारी की श्वेत दंतावलि । इस नगरी का आकार नेत्र की
भांति एक ओर से गोलाकार तथा दूसरी ओर से कोणाकार
स्त्री के बायें नेत्र की भांति है।

3

कितना हृदय विदारक समय था । लोग स्वयं को उनकी
राह पर गिरा देते कि कदाचित चलते हुए भगवान के चरण-
कमलों का स्पर्श मिल जाय। टिगरिस नदी के तट तक जनता
उनके साथ-साथ आई। भगवान राम की विदाई को मानो
आज भारत में सरयू के तीर पर नहीं बल्कि भारत से दूर
टिगरिस नदी के तट पर एक बार पुनः दोहराया जा रहा हो ।
लोग उनके चारों ओर उमड़ आये। हर एक की यह साध थी
कि उनके जी भरकर दर्शन कर लें और उनके सान्निध्य की
सुखमय अनुभूति को एक क्षण भी उन्हें बिना देखे नष्ट करना
वे नहीं चाहते थे । अन्त में वह समय भी आ गया जब नौका
तैयार हो गई और केवट ने उसे टिगरिस की धार पर छोड़
दिया। नौका ज्यों-ज्यों आंखों से ओझल होती जाती लोगों
की आंखों में त्यों-त्यों आंसुओं की धारायें बढ़ती जातीं: इस
तट पर खड़े हुए लोगों की सुबकियां फूटी पड़ती थीं ओर उनके
वियोग का यह दुख उनकी आंखों से आंसू बनकर उमड़
पड़ता था।