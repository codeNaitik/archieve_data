जीव और प्रकृति के सम्बन्ध में अनेक दृष्टियों से विचार किया जाता है ।
तात्त्विक दृष्टि से उनके विषय में विचार करना दर्शन कहलाता है । सत्-असत्
की मीमांसा और मन, बुद्धि, अहंकार आदि की विवेचना मनीपियों द्वारा
भांति-भांति से की गयी है ।
पश्चिम के देशों में दर्शन-शास्त्र के क्षेत्र में यूनान अग्रणी माना जाता है
और यूनान के यशस्वी दार्शनिकों में सुकरात का नाम सर्वप्रथम लिया जाता
है । उसके वाद प्लेटो और अरस्तू का स्थान है । यूनान से निकल कर दार्श-
निक विचार-धारा रोम पहुँची और फिर समस्त यूरोप तथा अमेरिका में फैल
गयी । प्रस्तुत पुस्तक में डॉ० दीवानचन्द ने पश्चिमी दर्शनशास्त्रियों के
विपय में बड़ी रोचक एवं सरल शैली में प्रकाश डाला है और ऐतिहासिक पृष्ठभूमि
के साथ उनके मत एवं सिद्धान्तों का संक्षिप्त परिचय दिया है ।

2

लिए एक कठिनाई खड़ी हो जाती है। हमारी इन्द्रियां हमें दो अवस्थाओं का बोध
देती हैं, जिनमें एक दूसरी के पीछे विद्यमान होती है। लॉक बार बार कहता है
कि हमारा सारा ज्ञान इन्द्रियजन्य वोधों पर, और इन बोधों के वोध पर आधा-
रित है । इन बोधों में तो शक्ति कहीं दिखाई नहीं देती। लॉक को द्रव्य में, दोनों
प्रकार के द्रव्य में, दशक्ति विद्यमान दीखती है । द्रव्य एक दूसरे में परिवर्तन करते
हैं या एक दूसरे से परिवर्तित होते हैं। इस दो प्रकार की योग्यता को कहाँ रखें ?
लॉक कहता है- 'मेरा ख्याल है कि हमारी शक्ति का बोध अन्य सरल बोधों
के साथ रखा जा सकता है, और एक सरल बोध ही समझा जा सकता है। यह
बोध हमारे द्रव्यों के मिश्रित प्रत्ययों का एक प्रमुख अंदा है।' इस भाषा में वह
निश्चितता नहीं, जो लॉक सरल बोधों के सम्बन्ध में वर्तता है। जैसा हम आगे
चलकर देखेंगे, पीछे ह्यूम ने कहा कि यदि हमारा सारा ज्ञान इन्द्रियजन्य बोधों
पर ही आधारित है, तो हमें द्रव्य और शक्ति दोनों को छोड़ना होगा। लॉक
इस कठिनाई को कुछ अनुभव करता है; इसलिए वह प्रकृति और आत्मा को भिन्न
स्तरों पर रखता है । वह कहता है- 'जब हम किसी परिवर्तन को देखते हैं, तो हम
अवश्य किसी परिवर्तन करनेवाली शक्ति का ध्यान करते हैं, और साथ ही
दूसरे पदार्थ में परिवर्तित होने की योग्यता का ध्यान करते है । परन्तु यदि हम
अधिक ध्यान देकर सोचें, तो हमारी ज्ञानेन्द्रियां प्राकृत पदार्थों की हालत में
सकर्मक योग्यता का ऐसा स्पष्ट और विमल बोध नहीं देतीं, जैसा हमें अपने
मन की क्रियाओं को देखने से होता है । मन प्राकृत पदार्थों को गति दे सकता है,
ओर अपनी अवस्थाओं में भी परिवर्तन कर सकता है। इसकी शक्ति में तो
सन्देह का अवकाश ही नहीं ।

3

समाज का प्रमुख काम सदस्यों को व्यवस्था में रखना और उन्हें अच्छा जीवन
व्यतीत करने के योग्य बनाना है । अमेरिका में आम ख्याल यह था कि प्रजातन्त्र
राज्य इसका सर्वोत्तम साधन है । हम देख चुके हैं कि सेंटायना अमेरिका में रहने
पर अमेरिका की मनोवृत्ति को अपना नहीं सका । उसकी दृष्टि, आगे की ओर नहीं,
पीछे की ओर देखती थी। वह आप उच्च वर्ग में पैदा हुआ था; प्लेटो और अरस्तू
के विचार उसके मस्तिष्क पर छाये हुए थे । जो व्यवस्था सुकरात जैसे पुरुष को,
युवकों का आचरण भ्रष्ट करने के आरोप पर, मृत्युदण्ड दे सकती है, वह सेंटा-
यता को उपयोगी प्रतीत नहीं हो सकती थी । वह शिष्टजन शासन के पक्ष में था;
शासन उन लोगों के हाथ में होना चाहिए, जो योग्यता में आगे हों। हाँ, यह
ठीक है कि शिष्ट वर्ग का कोई बन्द बाड़ा नहीं होना चाहिए; प्रत्येक मनुष्य के लिए,
अपनी हिम्मत से आगे बढ़कर, इस वर्ग में प्रविष्ट होने की संभावना होनी चाहिए ।
सेंटायना के विचारों में अमेरिका के जीवन का कोई अंश नहीं । उसे वर्तमान
अध्याय में स्थान देने का कारण यही है कि उसने अपनी पुस्तकें अमेरिका में लिखीं ।
यह उन्हें यूरोप के किसी देश में भी लिख सकता था । उस हालत में यह संदिग्ध
है कि उसे दर्शन के संक्षिप्त इतिहास में स्थान मिलता या न मिलता । वह एक
योग्य प्रोफेसर था, और उसने अच्छी पुस्तकें लिखीं, परन्तु कोई ऐसा विचार प्रस्तुत
नहीं किया, जो उसे प्रसिद्ध दार्शनिकों की पंक्ति में ला खड़ा करे । अमेरिका
में उसके लेखों का स्वागत कैसा हुआ ? उसने एक बार हँसी में कहा "''सौन्दर्य अनुभव'
मेरी पुस्तकों में सबसे प्रिय है; इसकी १०० प्रतियाँ वर्ष में बिक जाती हैं ।"