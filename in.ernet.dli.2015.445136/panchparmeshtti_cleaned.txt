
इस मंत्र में प्रयुक्त प्रथम पद 'अरहंत' है, और इसके तीन पाठ उपलब्ध होते हैं। ये हैं - 'अरहंत', 'अरिहंत', 'अरूहंत'। प्रथम शब्द 'अरहंत' का अर्थ होता है 'अत्यंत पूज्य'। तीर्थंकर भगवान के गर्भ, जन्म, दीक्षा, केवलज्ञान, और निर्वाण - इन पाँच कल्याणकों के समय देवताओं द्वारा जो पूजा और प्रमावना की जाती है, वह, तथा देव, असुर, और मानवों द्वारा की जाने वाली पूजा के पात्र होने के कारण 'अरहंत' कहे जाते हैं।

ब्राह्ममुहूर्त में तीर्थंकर महावीर की देशना प्रादुर्भूत हुई और गौतम गणधर ने उसे द्वादशांग रूप में निबद्ध किया। यही निबद्ध ज्ञान श्रुतज्ञान कहलाता है।

इसलिए कार्य की उत्पत्ति में सहायक कारण को जो निमित्त मात्र कहा जाता है, उसका अर्थ यह है कि निमित्त स्वयं कार्यरूप नहीं परिणमता। इसका यह अर्थ कदापि नहीं है कि निमित्त अकिचित्कार होता है, क्योंकि निमित्त कहा ही उसे जाता है, जिसके अभाव में उपादान कारण, योग्यता होने पर भी, कार्यरूप में महीं बदल सकता है। इसलिए निमित्त के यथार्थ स्वरूप को समझकर हमें सत्य का मार्ग प्रशस्त करना चाहिए।