स्वामी विवेकानन्दने इन्हीं उपनिषदोंकी निर्मल ज्योत्स्नाको दिखाकर समूचे 
यूरोप और अमेरिकांको परितृप्त किया था। स्वामीजीने अपने “भारतीय जीवनमें 
वेदान्तकी उपयोगिता” नामक व्याख्यानमें कहा है-.'स्वदेशवासी बन्धुओ, मैं जितना 
ही उपनिषदोंकों पढ़ता हूँ, उतना ही तुम लोगोंके लिए आँसू बहाता हूँ । यह आवश्यक 
है कि उपनिंषदुक्त तेजस्विताको ही हम अपने जीवनमें विशेष रूपसे परिणत करे। 
शक्ति, बस, हमें केवल शक्ति चाहिये | वह शक्ति कौन देगा ? उपनिपदें शक्तिकी महान 
खान हैं। जिस शक्तिका संचार करनेमें उपनिषदें समर्थ हैं, वह ऐसी है कि उससे 
सम्पूर्ण विश्वकों पुनर्जीवन, शक्ति और शौर्य वीर्यकी प्राप्ति हो जाय। जगत् की 
समस्त जातियों, सारे मतों और सभी सम्प्रदायोंके दीन, दुर्बल, दुःखी और पदद- 
लित प्राणियोंको पुकार पुकारकर उपनिषदें कह रही हैं कि “सभी अपने पैरोंपर 
खड़े होकर मुक्त हो जाओ |! मुक्ति या स्वाधीनता--दैहिक स्वांधीनता, मानसिक 
स्वाधीनता और आध्यात्मिक स्वाधीनता उपनिषदोंका मूल मन्त्र है। निखिल विश्वमें 
यही एक शास्त्र है, जो उद्धार (Salustion ), की बात नहीं कहता, मुक्तिकी बात 
कहता है; 'बन्धनसे मुक्त हो जाओ, दुर्बलतासे मुक्त हो जाओ ॥' 


बि० वि० भाष्य--याज्ञवल्क्यकी दो स्त्रीयोंमें मैत्रेयी ब्रह्मवादिनी 
यानी ब्रह्मसम्बन्धी भाषण करनेवाी थी । उसका यह स्वभाव था कि वह 
आत्मसम्बन्धी विचार करनेमें प्रवृत्त रहती थी, उसे संसारी वार्ता करनेमें 
किञ्चित भी अनुराग नहीं था | दूसरी जो कात्यायनी थी वह गृहसम्बन्धी 
प्रयोजनकी ही खोजमें रहनेवाली बुद्धि रखती थी। भाव यह कि वृद्धावस्थाको 
प्राप्त हुए, विषयोंमें अनेक प्रकार का दोष देखकर परम वैराग्यको प्राप्त 
याज्ञवल्क्यने संन्यासाश्रम ग्रहण करने का विचार किया। याज्ञवल्कय जानते थे 
कि मेरी बड़ी भार्या संसारको दुःखरूप जानकर मोक्षकी उत्कट इच्छा 
रखती है । संन्यास धारण करनेकी अपनी इच्छा प्रकट करनेके लिए वे 
पहले उसीको बुलाकर पूछने लगे।॥ १॥ 


इस प्राणस्वरूप आत्माकी यह आगे बतायी जानेवाली ही सिद्धि है, यही 
विज्ञान है कि जिस अवस्थामें पुरुष रोगसे आर्त हो मरणासन्न हो जाता है, अत्यन्त 
निर्बल्ताको पहुँचकर अचेत हो जाता है, किसीको पहचान नहीं पाता, उस समय 
कहते हैं. कि इसका मन उत्क्रमण कर गया। इसीलिये यह न तो सुनता है, न 
देखता है, न वाणीसे कुछ बोलता है ओर न चिन्तन करता है। उस समय इस 
प्राणमें ही वह एकीभावको प्राप्त हो जाता है। उस अवस्थामें वाक् सम्पूर्ण नामोंके 
साथ इसमें लीन हो जाता है। नेत्र समस्त रूपोंके साथ इसमें लीन हो जाता है। 
कान समग्र शब्दोंके साथ इसमें लीन हो जाता है तथा मन सम्पूर्ण चिन्तनीय 
विषयोंके साथ इसमें लीन हो जाता है। वह पुरुष मृत्युके बाद जब पुनः जन्मान्तर 
ग्रहण करता है, उस समय जैसे जलती हुईं आगसे सब दिशाओंकी ओर चिनगा- 
रियाँ निकलती हैं, उसी प्रकार इस प्राणस्वरूप आत्मासे वाक् आदि प्राण प्रकट हो 
अपने अपने योग्य स्थानकी ओर चल देते हैं। फिर प्राणोंसे उनके अधिष्ठाता अग्नि 
आदि देवता प्रकट होते हैं ओर देववाओंसे लोक, नाम आदि विषय प्रकट 
होते हैं ॥ ३॥ 

