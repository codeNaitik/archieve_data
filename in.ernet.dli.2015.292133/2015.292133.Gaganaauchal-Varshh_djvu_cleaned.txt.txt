भारतीय सांस्कृतिक संबंध परिषद् भारत सरकार के विदेश मंत्रालय के अधीन एक स्वायत्त
संगठन है। भारत व अन्य देशों के मध्य सांस्कृतिक संबंधों एवं पारस्परिक सद्भाव को
स्थापित तथा संपुष्ट करने के उद्देश्य से 1950 में परिषद् की स्थापना की गयी थी। भारत
तथा दूसरे देशों के मध्य इस सांस्कृतिक संवाद के उद्देश्य से आयोजित अपने प्रकाशन
कार्यक्रम में परिषद् अन्य गतिविधियों के अतिरिक्त त्रैमासिक पत्रिकाएं भी प्रकाशित करती
है जो हिंदी (गगनाञ्चल), अंग्रेजी ( इंडियन होराइजन्स, अफ्रीका क्वार्टरली), अरबी
(सक़ाफ़त-उल-हिंद), स्पेनिश (पपलेस-दे-ला-इंडिया), फ्रेंच (रेकौंत्र अवेकलँद) और
जर्मन (इंडियन इन डेर जेजनवाट) भाषाओं में हैं। प्रकाशन सामग्री के लिए संपादक
'गगनाञ्चल' से निम्नलिखित पते पर संपर्क किया जाना चाहिए:

2

:
कस्बे हैं, छोटे शहर हैं, उनके बीच से कविता उभर रही है और वहां एक
नए ढंग की सुगबुगाहट दिखाई पड़ती है। ऐसे बहुत सारे नए नाम भी
इस बीच उभरकर आए हैं, आश्चर्य इस पर हो सकता है, लेकिन तथ्य
है यह कि कुछ कवि ऐसे हैं जो एकदम गांव में बैठकर कविता लिख
रहे हैं। मैं एक कवि का नाम लेना चाहूंगा, जिसकी कविताओं ने ख़ास
तौर से मेरा ध्यान आकृष्ट किया। अगर मुझे कोई सूची बनानी हो - नवें
दशक के एकदम नए कवियों की तो उस सूची में मैं उस नाम को मुख्य
रूप से रखना चाहूंगा एकांत श्रीवास्तव की कविताएं । अब एकांत
श्रीवास्तव किसी बड़े शहर, बड़े केंद्र में नहीं; - जहां तक मैं जानता हूं,
गांव में रहता है वह। उसको वे सुविधाएं प्राप्त नहीं हैं लेकिन उसकी
कविताएं छोटी पत्रिकाओं के माध्यम से आईं और उन्होंने ध्यान आकृष्ट
किया। उसके यहां एक ख़ास तरह की अलग बनावट दिखाई पड़ती है
कविता की । और, आपने गीतों की बात भी बीच में की थी। मैं उस
संबंध में भी कुछ कहना चाहूंगा। गीत के नाम पर जो संग्रह आए हैं,
थोड़ा-बहुत मैंने देखे हैं । मेरा मानना यह है कि ये जो कविताएं इस बीच
लिखी जा रही हैं, जिनको आपने कहा कि वो सीधे-सीधे छन्द में नहीं
लिखी जा रही हैं, उनके भीतर गीत की अपार संभावनाएँ हैं। गीतात्मकता
भरी है उनके भीतर-पड़ताल की बात है, पहचान की बात है ।

3

अश्विनीकुमार रस्तोगी, दीनानाथ मेहरोत्रा, त्रिशूल काशिकेय, विजयपाल सिंह, घनश्याम गुप्त
आदि साहित्यकार कवि, पत्रकार तथा नगर की विभिन्न साहित्यिक, सांस्कृतिक, सामाजिक
संस्थाओं की ओर से मॉरिशस के राष्ट्रकवि का स्वागत किया गया। प्रशासन की ओर से
श्री राकेश चन्द्रा, अपर जिला अधिकारी द्वारा माल्यार्पण और प्रतीक चिह्न द्वारा उन्हें सम्मानित
किया गया।
वाराणसी के पश्चात श्री मधुकर का बिहार हिंदी साहित्य सम्मेलन की ओर से सम्मान
किया गया। उस समारोह में भागलपुर विश्वविद्यालय के भूतपूर्व कुलपति सहित श्री रिपुदमन
सिंह एडवोकेट सहित अनेक हिंदी सेवियों ने उनके सम्मान में अपने-अपने व्याख्यान दिए
तथा भारत और मॉरिशस के संबंधों को और मजबूत बनाने के लिए प्रयास करने के लिए
कहा। इस समारोह में लगभग 20 कवियों ने अपना कविता पाठ किया और श्री मधुकर
ने अपनी कविता 'भीष्म प्रतिज्ञा है यह मेरी' सुनाकर दर्शकों को मंत्रमुग्ध कर दिया ।