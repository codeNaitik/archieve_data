अलाव की प्रांच मंदी मंदी सुलग रही थी - प्रलाव,
जो भारतीय गांव की दरिद्रता का सूचक है, जो इस बात
का प्रमाण है कि गांव वालों के पास जाड़ों में पहिनने के
लिये पर्याप्त कपड़े नहीं हैं, धौर जिसकी मंदी ग्रांच के समान
ही गांववासियों के शरीर की अग्नि मंद हो चुकी है, और जहां
तनिक-तनिक सी चिनगारियों और अंगारों के चारों ओर व्यर्थ
राख का अंबार लगा हुआ है, परन्तु साथ ही जो इस प्राशा
का केन्द्र है कि ग्रांच अभी बुझी नहीं है, और तनिक तनिक
सी चिनगारियां अनुकूल वातावरण पाने पर पुनः एक शक्ति-
शाली ज्वाला का रूप धारण कर सकती हैं, जिसमें प्रभाव
और दूषित संस्कारों की होली भी जल सकती है। अलाव,
जो किसी काल में भारतीय जन जीवन की सामूहिकता और
सामाजिकता का प्रतीक रहा होगा, और जो कालान्तर में
बिगड़ते बिगड़ते अब जातीय संकीर्णता का कलंक मात्र बन
गया है ।

2

रामजीलाल के मस्तिष्क में बेदखली और बेगार, रुक्कों
और सूद तथा उनके ऊपर से आजादी के इजेक्शन से उत्पन्न
गाँव वालों के जमींदार के प्रति असंतोष के छायाचित्र तेजी
से घूम रहे थे। उसके मन में संशय था कि ऐसे विद्रोह के
वातावरण में जमींदार को गांव वाले पंच क्योंकर चुनेंगे ।
लेकिन एक अदना नौकर इस विचार को मालिक के सामने
व्यक्त भी कैसे करे । अतएव हिचकिचाहट के स्वर में उसने
उत्तर दिया- 'पंचों के चुनाव में तो सुना है कि गांव के सारे
औरत-मरद वोट देंगे ।'

3


इधर मन्दी के दिन थे। बेकारी, विशेषकर शिक्षित वर्ग
में बुरी तरह फैली हुई थी तीस रुपये की साधारण क्लक
तक मिलना आकाश कुसुम सा हो रहा था। किसी युवक का
परेशान होकर जहर खा लेना, रेल के नीचे कट जाना, घर
छोड़कर भाग जाना आदि आये दिन की बातें हो गई थीं।
ऐसे समय में प्रसून की उन्नति देख-देखकर उसके रिश्तेदारों
को वास्तव में डाह होती थी। उनके जवान जवान लड़के
हाथ पर हाथ धरे घर बैठे हुए थे। बिना किसी तगड़ी
सिफारिश के नौकरी मिल जाना असम्भव था, इसीलिए प्रसून
के रिश्तेदारों की निगाहें प्रसून की ओर उठने लगीं। शायद
उनके लड़कों को नौकरी दिलवाने में प्रसून कुछ मदद कर
सके। परन्तु प्रसून के सामने जायें किस मुंह से यह बहुत
बड़ी समस्या थी। इन सभी लोगों ने तो चार बरस पहले
प्रसून के खिलाफ जबर्दस्त प्रचार किया था; उसके माता-पिता
को अपने पुत्र से सम्बन्ध विच्छेद करने को मजबूर किया था,
प्रसून की एक-एक बात को तिलका ताड़ बनाकर दिखाया
था प्रसून से क्या यह सब छिपा था ? अब प्रसून से उन्हें
क्या उम्मीद हो सकती थी? और अगर मान लो कि बहुत
हिम्मत करके गये भी और वहां कोरा जवाब मिला तो फिर
क्या मुंह रह जायगा ? इसलिए लोगों के दिल में प्रसून के
पास जाने के लिए उफान सा उठता, परन्तु कहीं असम्मान न
हो, इस सोच के ठण्डे छींटे पड़ते ही उफान शान्त हो जाता।