विद्यालय शिक्षा के सभी स्तरों के लिए अच्छे शिक्षाक्रम, पाठ्यक्रमों
और पाठ्यपुस्तकों के निर्माण की दिशा में हमारी परिषद् पिछले पच्चीस
वर्षों से कार्य कर रही है। हमारे कार्य का प्रभाव भारत के सभी राज्यों
और संघशासित प्रदेशों में प्रत्यक्ष और अप्रत्यक्ष रूप से पड़ा है और इस पर
परिषद् के कार्यकर्ता संतोष का अनुभव कर सकते हैं ।
किंतु हमने देखा है कि अच्छे पाठ्यक्रम और अच्छी पाठ्यपुस्तकों के
बावजूद हमारे विद्यार्थियों की रुचि स्वतः पढ़ने की ओर अधिक नहीं बढ़ती ।
इसका एक मुख्य कारण अवश्य ही हमारी दूषित परीक्षा प्रणाली है जिसमें
पाठ्यपुस्तकों में दिए गए ज्ञान की ही परीक्षा ली जाती है। इस कारण बहुत
ही कम विद्यालयों में कोर्स के बाहर की पुस्तकों को पढ़ने के लिए प्रोत्साहन
दिया जाता है। लेकिन अतिरिक्त पठन में बच्चों की रुचि न होने का एक
बड़ा कारण यह भी है कि विभिन्न आयुवर्ग के बच्चों के लिए कम मूल्य
की अच्छी पुस्तकें पर्याप्त मात्रा में उपलब्ध भी नहीं हैं। यद्यपि पिछले वर्षों
में इस कमी को पूरा करने के लिए कुछ काम प्रारंभ हुआ है पर वह बहुत
ही नाकाफी है।

2

मंगलवार, 10 अप्रैल को वास्को द गामा ने मोंबासा के बंदरगाह में
प्रवेश करने का प्रयत्न किया। परंतु उसका एक जहाज़ दूसरे जहाज़ से
अचानक टकरा गया। इस कारण वह उस समय वहाँ नहीं जा सका। इसके
कुछ ही देर बाद उसके जहाज़ के पिछले हिस्से से जुड़े हुए एक छोटे पोत
में बैठे हुए कैदियों में झगड़ा शुरू हो गया। कैदी मोबीक के निवासी थे।
वास्को द गामा के साथियों ने उन्हें कैदी बनाया था ताकि वे उनसे आगे
की यात्रा में सहायता ले सकें। उसी समय उसके दो पायलट समुद्र में कूद
गए। उनमें से एक तो मोज़बीक के सुल्तान ने वास्को द गामा को दिया
था। वास्को द गामा के आदमियों ने उन दोनों को डूबने से बचा लिया।
रात होने पर वास्को द गामा ने मोज़ेबीक से लाए दो कैदियों के बदन
पर खौलता हुआ तेल डलवाया तथा उनसे पूछा कि उक्त घटना का क्या
कारण था । उन कैदियों ने उत्तर दिया कि उन्होंने यह सब बदला लेने के
लिए किया था। उन्हें आदेश दिया गया था कि जैसे ही वास्को द गामा के
आदमी उनका पीछा करते हुए बंदरगाह में प्रवेश करें वैसे ही उन्हें कैदी
बना लिया जाए। वास्को द गामा ने एक बार फिर उनके ऊपर खौलता
हुआ तेल डलवाया। उससे इतनी अधिक यातना हुई कि उनमें से एक कैदी
हाथ बँधे होने पर भी समुद्र में कूद गया। सुबह होते होते दूसरे ने भी इसी
प्रकार समुद्र में कूद कर आत्म हत्या कर ली। उसी रात को कुछ स्थानीय
लोगों ने समुद्र के पानी में डुबकी लगाकर राफेल और बैरिओ जहाज़ों की\


3

दौम मैनुअल भी वास्को द गामा की सफलता से बहुत खुश हुआ।
उसने स्वयं को 'ईथियोपिया, अरब, फारस और भारत का विजेता और उनकी
जहाजरानी तथा व्यापार का स्वामी' घोषित कर दिया। उसने वास्को द गामा
को अनेक उपाधियों से सम्मानित किया। 22 फरवरी 1501 को उसे 'दौम'
उपाधि प्रदान की। यह उपाधि शाही सामंतों को दी जाती थी और
वंशानुगत थी। बाद में उसे 'एडमिरल ऑफ इंडिया' की उपाधि से विभूषित
किया। इसके अंतर्गत वास्को द गामा को प्रति वर्ष भारत से 200 क्रूजैदोस
के मूल्य का सामान मँगाने का अधिकार दिया गया। उस पर उसे राज्य को
कर न देने की छूट भी दी गयी।